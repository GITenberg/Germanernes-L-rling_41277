<!DOCTYPE html PUBLIC "-//W3C//DTD XHTML 1.0 Strict//EN"
    "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" xml:lang="da" lang="da">
  <head>
    <meta http-equiv="Content-Type" content="text/html;charset=iso-8859-1" />
    <meta http-equiv="Content-Style-Type" content="text/css" />
    <link rel="coverpage" href="images/cover.jpg" />
    <title>Germanernes Lærling, by Karl Gjellerup; an eBook from Project Gutenberg</title>
    <style type="text/css">
    /* <![CDATA[ */
h1, h2, h3, h4, h5, h6 {
    text-align: center;
    clear: both;
}
h1, h2, body h2 {
    page-break-before: always;
    padding-top: 2em;
}
h1 {
    text-transform: uppercase;
    padding-bottom: 2em;
}
.trnote h2 {
    padding-top: .4em;
}

p {
    text-align: justify;
    margin: 0 auto;
    text-indent: 1em;
}
p.noindent, p.center { text-indent: 0; }

hr {
    width: 33%;
    margin: .5em auto;
    clear: both;
}

table {
    margin: .5em auto;
    border-collapse: collapse;
}
ol, ul     { margin-left: 0; padding-left: 0; }
li         { list-style-type: none; padding-left: 1em; text-indent: 1em; }

.pagenum {
    /*visibility: hidden;*/
    color: #999;
    position: absolute;
    left: 92%;
    font-size: smaller;
    text-align: right;
    font-style: normal;
    font-variant: normal;
    font-weight: normal;
    text-transform: none;
    text-decoration: none;
    letter-spacing: normal;
    text-indent: 0;
} /* page numbers */
a[title].pagenum:after, .pagenum a[title]:after { content: attr(title); }

.center    { text-align: center; }
.caps      { text-transform: uppercase; }
.italic    { font-style: italic; }
.smaller   { font-size: 85%; }
.larger    { font-size: 130%; }
.huge      { font-size: 180%; }

/* Images */
img        { border: none; }

.figcenter {
    margin: auto;
    text-align: center;
}

/* Footnotes */
.footnote        { margin: auto 10%; font-size: .9em; }
.footnote a      { text-decoration: none; }

.fnanchor {
    vertical-align: top;
    font-size: 70%;
    text-decoration: none;
    white-space: nowrap;
}

/* Poetry */
.poem         { margin-left: 1.5em; text-align: left; }
.poem br      { display: none; }
.poem .stanza { padding: .5em 0em; }
.poem span.i0, .poem span.i2, .poem span.i3, .poem span.i4
              { display: block; padding-left: 3em; text-indent: -3em; }
.poem span.i0 { margin-left: 0em; }
.poem span.i2 { margin-left: 1em; }
.poem span.i3 { margin-left: 1.5em; }
.poem span.i4 { margin-left: 2em; }

/***/

.front {
    padding-top: 2em;
    margin-bottom: 2em;
    font-size: 115%;
}
.front p {
    text-align: center;
    margin-top: .75em;
    margin-bottom: .75em;
    text-indent: 0;
}

.trnote {
    font-family: sans-serif;
    font-size: 90%;
    background-color: #ccc;
    color: #000;
    border: black 1px dotted;
    margin-top: 1em;
    padding: 1em;
    page-break-before: always;
}
.toc td       { text-align: center; }

.topmarg, .front .topmarg { margin-top: 4em; }

hr.pagebreak, hr.partbreak { width: 65%; margin-left: 17%; }
hr.chapbreak               { width: 45%; margin-left: 27%; }
hr.partbreak, hr.chapbreak { margin-bottom: 4em; visibility: hidden; }
hr.partbreak               { page-break-after: always; }

a.corr { text-decoration: none; color: inherit; /*border-bottom: 1px dotted #333;*/ }

/* Screen-dependent settings */
table.toc  { width: 100%; }
.r2        { text-align: right; padding-right: 1em; }
.blockquot { margin: .5em 0 .5em 8%; }
.csig      { display: inline-block; text-align: center; }

@media screen {
    body       { margin: auto 10%;  }
    p          { margin: .75em auto; text-indent: 0; }
    .nomarg    { margin: auto -12.5%; }
    .front     { padding-top: 0; }
    .blockquot { margin: auto 8%; }

    hr         { margin: 2em auto; }
    hr.pagebreak, hr.partbreak, hr.chapbreak
               { margin-left: auto; visibility: visible; }

    em         { letter-spacing: .1em; margin-right: -.1em;
                 font-style: normal; font-weight: normal;
                 font-variant: normal; text-decoration: none; }

    .poem      { margin: auto 10%; }

    .r2        { padding-right: 2em; }

    .trnote    { margin: 2em 15%; }
    table.toc  { width: auto; margin: 0 auto; }
    .toc td a:before, .toc td a:after
               { content: "\b7"; }
}
    /* ]]> */
    </style>
  </head>
<body>


<pre>

The Project Gutenberg EBook of Germanernes Lærling, by Karl Gjellerup

This eBook is for the use of anyone anywhere at no cost and with
almost no restrictions whatsoever.  You may copy it, give it away or
re-use it under the terms of the Project Gutenberg License included
with this eBook or online at www.gutenberg.org/license


Title: Germanernes Lærling

Author: Karl Gjellerup

Release Date: November 3, 2012 [EBook #41277]

Language: Danish

Character set encoding: ISO-8859-1

*** START OF THIS PROJECT GUTENBERG EBOOK GERMANERNES LÆRLING ***




Produced by The Online Distributed Proofreading Team at
http://www.pgdp.net (This book was produced from scanned
images of public domain material from the Google Print
project.)






</pre>



<h1>Germanernes Lærling</h1>

<div class="trnote">
<h2><a name="trnote" id="trnote"></a>Afskriverens bemærkninger</h2>
<p>Åbenlyse trykfejl er rettet i denne e-bog, men forfatterens stavning
er for øvrigt bevaret. En <a href="#Rettelser">ordliste med rettelser</a>
er placeret sidst i bogen.</p>
<h3>Indholdsfortegnelse</h3>
<table class="toc" summary="Indholdsfortegnelse">
<tr><td><a href="#KAPITEL_I">I</a></td>
<td><a href="#KAPITEL_II">II</a></td>
<td><a href="#KAPITEL_III">III</a></td>
<td><a href="#KAPITEL_IV">IV</a></td>
<td><a href="#KAPITEL_V">V</a></td></tr>
<tr><td><a href="#KAPITEL_VI">VI</a></td>
<td><a href="#KAPITEL_VII">VII</a></td>
<td><a href="#KAPITEL_VIII">VIII</a></td>
<td><a href="#KAPITEL_IX">IX</a></td>
<td><a href="#KAPITEL_X">X</a></td></tr>
<tr><td><a href="#KAPITEL_XI">XI</a></td>
<td><a href="#KAPITEL_XII">XII</a></td>
<td><a href="#KAPITEL_XIII">XIII</a></td>
<td><a href="#KAPITEL_XIV">XIV</a></td>
<td><a href="#KAPITEL_XV">XV</a></td></tr>
<tr><td><a href="#KAPITEL_XVI">XVI</a></td>
<td><a href="#KAPITEL_XVII">XVII</a></td>
<td><a href="#KAPITEL_XVIII">XVIII</a></td>
<td><a href="#KAPITEL_XIX">XIX</a></td>
<td><a href="#KAPITEL_XX">XX</a></td></tr>
<tr><td><a href="#KAPITEL_XXI">XXI</a></td>
<td><a href="#KAPITEL_XXII">XXII</a></td>
<td><a href="#KAPITEL_XXIII">XXIII</a></td>
<td><a href="#KAPITEL_XXIV">XXIV</a></td>
<td><a href="#KAPITEL_XXV">XXV</a></td></tr>
<tr><td><a href="#KAPITEL_XXVI">XXVI</a></td>
<td><a href="#KAPITEL_XXVII">XXVII</a></td>
<td><a href="#KAPITEL_XXVIII">XXVIII</a></td>
<td><a href="#KAPITEL_XXIX">XXIX</a></td>
<td><a href="#KAPITEL_XXX">XXX</a></td></tr>
<tr><td><a href="#KAPITEL_XXXI">XXXI</a></td>
<td><a href="#KAPITEL_XXXII">XXXII</a></td>
<td><a href="#KAPITEL_XXXIII">XXXIII</a></td>
<td><a href="#KAPITEL_XXXIV">XXXIV</a></td>
<td><a href="#KAPITEL_XXXV">XXXV</a></td></tr>
<tr><td><a href="#KAPITEL_XXXVI">XXXVI</a></td>
<td><a href="#KAPITEL_XXXVII">XXXVII</a></td>
<td><a href="#KAPITEL_XXXVIII">XXXVIII</a></td>
<td><a href="#KAPITEL_XXXIX">XXXIX</a></td>
<td><a href="#KAPITEL_XL">XL</a></td></tr>
<tr><td><a href="#KAPITEL_XLI">XLI</a></td>
<td><a href="#KAPITEL_XLII">XLII</a></td>
<td><a href="#KAPITEL_XLIII">XLIII</a></td>
<td><a href="#KAPITEL_XLIV">XLIV</a></td>
<td><a href="#KAPITEL_XLV">XLV</a></td></tr>
<tr><td><a href="#KAPITEL_XLVI">XLVI</a></td></tr>
</table>
</div>

<hr class="partbreak" />

<div class="front">
<p class="caps larger">Karl Gjellerup</p>

<p class="caps huge">Germanernes Lærling</p>

<div class="figcenter topmarg">
<img alt="Forlagets logo" src="images/logo.png" width="100" height="87" />
</div>

<p class="topmarg caps">Gyldendalske Boghandel<br />
Nordisk Forlag<br />
<span class="smaller">København og Kristiania<br />
1908</span></p>

<hr class="pagebreak" />

<p class="smaller">Efter Originaludgaven (1882).</p>

<p class="smaller">FR. BAGGES KGL. HOF-BOGTRYKKERI<br />
KØBENHAVN</p>

</div>

<hr class="partbreak" />



<p><span class="pagenum"><a name="Side_1" id="Side_1" title="[S. 1]"> </a></span></p>

<h2><a name="KAPITEL_I" id="KAPITEL_I"></a>I.</h2>


<p>&mdash; Ja, jeg er Frihedsmand! og netop derfor vil
jeg altid tilhøre dem, der bekæmpe Massens Tyranni.
Derfor, Vælgere, er det, at jeg idag har stillet mig
mod et Parti, som ... hvis ledende Mænd have
... hm ... ikke har skyet at anvende et revolutionært
Middel for at opnaa deres ærgerrige Hensigter
... et Middel, som&mdash;m ... mæ, hm ... som maa
standse Statens Maskineri og Samfundets ... Sam&mdash;fund&mdash;ets
&mdash; Samkvem, &mdash; som, hvis det lykkes,
eller rettere mislykkes ... mæ, hm ... jeg mener,
som ved sin Gennemførelse maa kaste os i Armene
paa Socialisterne og indføre i vort fredelige Land
græske &mdash; ja jeg betænker mig ikke paa at sige:
&mdash; spanske Tilstande.</p>

<p>Taleren pustede, tørrede Sveden af sin høje Pande
og rullede et virkningssøgende Blik ud over Forsamlingen.
Men Vælgerfolket var aabenbart tilbøjeligt
til at tage de spanske Tilstande med en gemytlig
Ro. Kun hist og her lød en sagte Fnisen eller
et beroligende »Aa!« &mdash; Kandidaten, der havde beregnet
at gaa videre med en Bemærkning om Forsamlingens
Uro, saà sig nødsaget til at indstille denne<span class="pagenum"><a name="Side_2" id="Side_2" title="[S. 2]"> </a></span>
og tabte derved Traaden. Han greb til en voldsom
Bearbejdelse af sin Næse med et gulnet Lommetørklæde,
medens hans langsynede Øje fortvivlet søgte
at finde sig til Rette mellem de Blækstreger, der
syntes at kravle over Papiret som mylrende Flueben,
&mdash; indtil det endelig standsede ved de dobbelt
understregede Ord: Straffefangernes Løsladelse.</p>

<p>Det var en høj, stærktbygget Mand. Et tæt, sort
Helskæg, der grode højt op paa de rødmussede Kinder,
fremhævede hans hele Præg af Alvorsmand.
Og medens det sattes i Bevægelse af de voldsomme
Ord, der gennemtonedes af en dyb Bas, syntes det
at meddele dem noget af sin stride, tjørnekratagtige
Barskhed. Men Virkningen svækkedes i høj
Grad ved den famlende Stammen, hvormed han ledte
sig frem gennem de roligere Dele af Talen, medens
han med en synlig Lettelse gennemjog de frasefyldte
Kraftsteder, som han aabenbart kunde bedst udenad.
Han stod usikkert, forsøgte af og til, naar han
befandt sig paa et forholdsvis sikkert Omraade af
Talen, at antage en let og bekvem Stilling, foroverbøjet,
med den venstre Albu lænet til Rækværket,
&mdash; men opgav det igen, angst for at det spinkle Træ
skulde knækkes og aabne ham en let, hovedkuls
Nedgang fra en Tribune, som han havde haft meget
vanskeligt ved at bestige.</p>

<p>Ved Siden af ham, med Ansigtet mod ham og
fixerende ham skarpt med Brillerne, stod en yngre,
slank Mand. Over de opstaaende Flipper med det
hvide Slips var hans Ansigt, med den fine, glatragede
Hage og den bøjede Næse, opstrammet af en
pedantisk Værdighed, der undertiden oplivedes af et
spottende Smil, naar Taleren kørte fast paa uvante<span class="pagenum"><a name="Side_3" id="Side_3" title="[S. 3]"> </a></span>
Biveje eller flot rullede hen ad Frasernes brede, tilkørte
Chaussè. Naar Ordene blev foruroligende stærke,
krøb hans Haand med en nervøs Begærlighed hen
over Rækværket til Formandsklokken, uden at hans
Blik skiftede Retning; men den sortskæggede opfangede
strax Bevægelsen i et skelende Blik og bøjede
af i Tide. Og da han en Gang, irriteret over disse
Undvigelser, med en pludselig Fart vilde overrumple
Taleren i en Forhaanelse af Folket, »der gik som en
Flok Faar til Valgurnen«, havde han nær væltet
Klokken og fik hurtig Haanden til sig, gennemboret
af en Splint af det slet høvlede Træ.</p>

<p>Bagved, langs den umalede Væg af Valgtribunens
Bræddeskur, sad Stillerne, foroverbøjede, med ludende
Hoveder og Armene hængende ned mellem Knæene,
eller med Hænderne begravede i Frakkelommerne.
Flaget baskede ovenover med smaa Smæld. Faste,
soltoppede Skyer sejlede under den mørkeblaa Himmel
og trak deres store Skygger hen over det flade,
skovløse Land, der bredte sig langt bort med sine
Græsmarker og lysegrønne Firkanter af spirende Vintersæd,
røde Pilehækker, Huse og Gaarde med Rækker
af ensgrenede, opløbne Popler og spredte Landsbyer.
Og foran Tribunen var det en ubevægelig
Mylr af sorte og graa Hatte og Huer, brunede, glatragede
eller stubbeskæggede Ansigter, dobbeltslyngede
Uld-Tørklæder, sorteblaa Klædes- og graablaa
Hvergarnsfrakker &mdash; en Forsamling paa et Par tusind
Mennesker, ensformig og rolig som det Land,
der omgav den. Næppe nok, at der over den gled
Skygger af de oratoriske Skyer; sporløst syntes Talerens
frygtelige Syner at svæve bort over den: &mdash;
Straffefangernes løsslupne Bande, Socialisternes Pøbelhorder,<span class="pagenum"><a name="Side_4" id="Side_4" title="[S. 4]"> </a></span>
og endelig den prøjsiske Hær, i Spidsen for
hvilken Bismarck og Moltke drog ind i det ubefæstede
København for at <span class="sic" title="[sic]">anektere</span> et Land, der havde
mistet sin Existensret ved at beruse sig i <a class="corr" name="rett_1" id="rett_1" title="var: anarkiske">anarkistiske</a>
Orgier, &mdash; alle disse frygtelige Træsko, Transtøvler
og Hestehove ikke saa meget som bulede en af disse
Hattepulle, der brolagde deres Vej.</p>

<p>Udenfor den store sammentrængte Masse af Tilhørere
havde der hist og her dannet sig Smaagrupper,
der holdt sig for gode til at blande sig i Mængden.
Langt borte stod to Herrer i Pelsværk, en Dragt,
der mere syntes at være Intelligensens Demonstration
mod Vadmel end et Værn mod Novemberdagens
lidet vinterlige Vejr. Med grundende Værdighed begravede
et løst oppustet, smaarynket Ansigt sit
falmegule Korsskæg i den bronceglinsende Sobelskindskrave
paa den tilknappede Pels. En graa, opkrammet
Klædeshue spidsede sig næbformet frem
over hans Sidemands magre Ansigt, hvis lange
bløde Skæg sitrede, medens han talte med en hurtig,
underdanig Stemme.</p>

<p>&mdash; Nej, det er det jeg siger &mdash; der skal være nogen
Vanskelighed ved at skyde Fasaner, naar der skal
være nogen Morskab ved det.</p>

<p>&mdash; Ja&mdash;a, ja gu skal der det ... Det er ikke saadan
&mdash; &mdash;</p>

<p>&mdash; Det er noget andet, naar man skyder Snepper.
<a class="corr" name="rett_2" id="rett_2" title="var: Dér">Dèr</a> maa man jo nok passe godt paa&nbsp;...</p>

<p>&mdash; Ja vel, ... naar Sneppen rejser sig &mdash;</p>

<p>&mdash; Saa maa man holde sig parat, ... ja ...
det gælder rigtignok om at være gesvindt af sig ...
Ikke komme bag efter, &mdash; saadan som han ...
kan Greven huske? Kammerjunker Holck &mdash;</p>

<p><span class="pagenum"><a name="Side_5" id="Side_5" title="[S. 5]"> </a></span></p>

<p>&mdash; Ja, ja vel, ja ... hæ, hæ, hæ. Og det falmede
Korsskæg lo ned til Sobelskindet med en lille doven
Brægen.</p>

<p>&mdash; Forresten er jeg slet ikke for det Princip at
holde foran ... Holder Greven foran?</p>

<p>&mdash; Næ&mdash;æ ... lige paa &mdash; altid lige paa.</p>

<p>&mdash; Ja, det er netop det jeg siger ... Nej, naar
jeg har en Fejl, saa er det snarere den at skyde lidt
foran ... Det er det <em>jeg</em> maa bekæmpe hos mig
selv.</p>

<p>&mdash; Saa&mdash;aa ... aa ja.</p>

<p>&mdash; Naa, naar man skyder Dyr, saa er jo forresten
et Skud foran i Halsen, &mdash; det er jo et meget smukt
Skud.</p>

<p>&mdash; Ja vel, ja ... Halsskud ... ja, det ved Gud
det er.</p>

<p>&mdash; Har Greven forresten nogensinde prøvet det?
... det er ellers noget, jeg har haft stor Fornøjelse
af: at skyde Dyr med Kugler.</p>

<p>&mdash; Naa&mdash;aa ... ja, det &mdash; &mdash;, Greven lod sin Sætning
udmunde i en lydelig Gaben, medens han med
de missende Øjne tilkendegav den anden sin udelte
Sympathi med denne Sport. &mdash;</p>

<p>Imellem Pelsværket og Vadmelen holdt Vinterfrakkerne
Forsamling. Her havde man ikke hævet
sig til en saa fornem Fjærnhed fra Dagens politiske
Kævl. En mager Mand, hvis langhalsede Fuglehoved
trods den bøjede Ryg ragede op over Klyngen,
havde endogsaa lejlighedsvis mumlet mellem
Tænderne et edeligt Ønske om at se de treoghalvtreds
anbragte paa Lygtepæle i Omegnen af Kristiansborg
og brummende besvaret nogle venskabelige
Drillerier fra sin Sidemand, der beklagede, at<span class="pagenum"><a name="Side_6" id="Side_6" title="[S. 6]"> </a></span>
deres Herredsfoged agiterede for Lynchproceduren.
Hos denne lille Herre dannede Linjen fra Ryggen
til det øverste af den runde Silkehat en jevn, fremadbøjet
Kurve, hvilket i Forbindelse med hans Buldogge-Fysionomi
gav ham en stærk Lighed med disse
herreklædte Hunde, som man ser paa Børnebilleder.
Men han talte med en spinkel, sukkersød Stemme,
som i det høje Register havde Lyden af en kælen
Kats Mjaven.</p>

<p>&mdash; Jo De er den rette til at tale i Galgentoner
... Galgentoner, he! det var et nyt Ord, det ...
Nej, vi kender Dem, vi kender Dem (han maatte
løfte Armen meget højt for at pikke Herredsfogden
paa Skuldren) ... Ja Landstrygerne kender Dem
ogsaa &mdash; gu gør de det &mdash; De har kyst dem over i
de andre Jurisdiktioner ... i salig Brockdorffs Dage
sværmede de sgu som Vepser i Syltetiden ... Men
forresten er De jo med al Deres Skælden og Smælden
det godmodigste Menneske &mdash;</p>

<p>&mdash; <em>Jeg</em>? ... Er <em>jeg</em> det &mdash; det var som &mdash;</p>

<p>&mdash; Jo, det &mdash; det er rigtig! ... Det har Godsforvalteren
Ret i ... det ved Gud han har ... det
&mdash; det er det, jeg altid siger: ... Hidsig og grov?
er Henriksen hidsig og grov? siger jeg. Naa, hvad
Fa&mdash;Fanden! lad ham fa&mdash;fare op &mdash; han mener sgu
ikke noget med det &mdash;, pludrede en ny Stemme ud.</p>

<p>&mdash; Nej, hør min gode Kammerraad, snerrede Herredsfogden
til den anden Side, &mdash; fej De for Deres
egen Dør, og lad være med selv at tale om Strikken &mdash;</p>

<p>&mdash; Nu er han skam igen ved Strikken, mjavede
Godsforvalteren.</p>

<p><span class="pagenum"><a name="Side_7" id="Side_7" title="[S. 7]"> </a></span></p>

<p>&mdash; Aa, det er sandt! brød Øvrighedspersonen af,
idet han gjorde en brysk Vending om mod ham.
&mdash; Det er sandt! den Historie skulde jeg have Rede
paa ... Hvad Satan er det for noget fordømt Kæltringepak,
De holder dernede paa Gaarden? ...
Ifjor var der jo den Landstryger, De havde taget
til Daglejer i Høsten, og som gjorde Indbrud ...
Pokker til Fyr &mdash; ja, det er sandt, De var jo selv
med, da han viste os, hvordan han var krøbet gennem
Vinduet ... det med Jernstængerne for i den
nye Staldlænge &mdash; fuldstændig Aal ... Naa, og
nu forleden var det en af Husmændene &mdash; Anders
Nielsen fra Oreby &mdash; en af jeres egne Husmænd,
Højstærede! ... Han havde stjaalet &mdash; hvad Fanden
var det nu? &mdash; gammel Høtyv tror jeg ... det
var sgu ogsaa noget at gøre sig til Tyv for ... Det
var nok ogsaa hans Kone Anna Kristine, som havde
alle de Historier ... Det er jo noget fordømt Svineri.</p>

<p>&mdash; Ja&mdash;a, ... det er jo ikke altid de stærkt hornede,
der er de bedste Tillægsdyr.</p>

<p>Det var maaske tilfældigt, at Godsforvalter Ravn
ved disse Ord blinkede med sine smaa, farveløse
Griseøjne til Kammerraad Sommer. Men den sværlemmede
Kammerraads grove, arrede Ansigt syredes,
og hans tyklæbede Mund frempludrede noget
uforstaaeligt Tøjeri. Han var en stor Spekulant og
havde i sin Tid dannet sig en Teori, hvorefter han
kunde kende de bedste Malkekøer paa en bestemt
Form af Hornene, en Teori, som han havde fulgt
blindt, indtil han ganske havde ødelagt Besætningen
paa Skovvang, som han havde i Forpagtning,
og hvor Ravn var Godsforvalter. Det var heller ikke<span class="pagenum"><a name="Side_8" id="Side_8" title="[S. 8]"> </a></span>
usandsynligt, at Ravn havde tilladt sig en noget
nærgaaende Hentydning til dette bekendte Faktum,
thi der herskede i denne Gruppe den lidet
hensynsfulde Fortrolighed, som findes hos Mænd, der
pleje at ryge af hinandens Piber ved hinandens
Spilleborde, denne grovkornede, nærgaaende Gemytlighed,
døbt i Cognacs-Toddy, og til hvilken Konger,
Damer og Knægte have staaet Fadder.</p>

<p>Kammerraaden spillede da heller ikke længe den
fornærmede, men henvendte sig med sit tykke, stundesløse
Mæle, hvori Tungen bestandig slog Sludder,
til en lille tæt Mand foran ham, der ogsaa saà ud
til at være en velstaaende Forpagter. Han stod med
Hænderne borede ned i Frakkelommerne og med Maven
skudt lidt frem. Det vejrbidte Ansigt havde
en determineret Mine, og den smalskyggede graa
Bulehat var trukket paa Snur ned i Panden.</p>

<p>&mdash; Naa, Provsten var godt kørende idag, hvad?
... Brillant kørende ... Ja, det forstaar sig, det
er De jo altid... Naa, men det maa jeg sige, det
glæder mig virkelig, at De er bleven enig med Per
Andersen ... De parrer smukt sammen &mdash; nydeligt
... rene Stadsheste ... men især den grønne &mdash;</p>

<p>&mdash; Grøn? Vallaken? ... den er jo rød &mdash; fuksrød.
Der existerer over Hovedet ingen grønne Pattedyr.</p>

<p>&mdash; Undtagen ganske unge Mennesker, bemærkede
Godsforvalteren og skævede hen til anden
Fuldmægtig paa Herredskontoret, en nybagt Kandidat,
der forsøgte at udstraale den størst mulige
Sum af bureaukratisk Foragt over Bønderne gennem
sin Pincenez, men nu pludselig blev ildrød i
Hovedet.</p>

<p><span class="pagenum"><a name="Side_9" id="Side_9" title="[S. 9]"> </a></span></p>

<p>&mdash; Fuksrød? ... naa&mdash;aa ... aa ja saagu! ...
naa, jeg plejer nu at kalde den Fa&mdash;Farve grøn,
&mdash; den kaldes grøn her paa Egnen, for jeg er jo saadan
en Slags Autoritet, &mdash; ja det er De jo ogsaa,
det er ikke for det ... Men&mdash;n, hør, ... sig mig,
hvad fik De den saa for?</p>

<p>&mdash; Halvottendehundrede.</p>

<p>&mdash; Halvottende ... naa, ser vi det ... naa, det
vilde Per Andersen dog, &mdash; han var sgu ellers svært
forlibt i ham ... Ja, hør vèd De hvad, saa kan De
ogsaa sige, De har gjort en god Handel ... smuk
Handel ... brillant. Ja vel, Provsten handler altid
brillant, det er ikke for det ... Født Hestehandler,
hvad? ... Hvor gammel? &mdash; 4, ja jeg kan tænke
det, det er lige til Øllet ... men saa er han jo stærk
... Ja, for jeg kender ham, Gud bevares, jeg har
jo kendt ham fra han var Plag &mdash; og Føl med ...
Og saa har jeg jo en Broder til ham ... falden
efter Usserødhingsten ... brillant Dyr ... Naa,
og saa er der èn Ting, det skal De lægge Mærke til:
det er et taknemligt Dyr, han trives ... Ja, det
har sgu meget at sige, &mdash; det har meget at sige
... Der er dem, der bliver Skindmærer, om de saa
faar aldrig saa megen Kærne ... Men han! &mdash; ja,
jeg kan gærne sige: Provsten kan sætte ham paa
Halm, han bliver smældfed alligevel, .... ja det
er sgu sandt ... smældfed, forsikrer jeg Dem.</p>

<p>&mdash; Han falder vel?</p>

<p>&mdash; Falder, nej hvorfor skulde han falde? Løbet
er jo brillant, &mdash; prima sorte &mdash;</p>

<p>&mdash; Jeg mener <em>ham</em> deroppe &mdash; Fuldmægtigen
paa Godskontoret &mdash; Jessen.</p>

<p>&mdash; Naa <em>han</em>, &mdash; ja han falder sgu &mdash; det er klart.<span class="pagenum"><a name="Side_10" id="Side_10" title="[S. 10]"> </a></span>
&mdash; Aa, det er jo mere en Formsag ... Denne Gang
maatte vi jo stille En op.</p>

<p>&mdash; Man kunde da ikke udenvidere overlade de
Bondetampe Marken, hvæsede Herredsfogden. &mdash;
Man maatte dog, for Pokker, levere et Slag.</p>

<p>&mdash; Ganske vist, &mdash; naturligvis ... Intelligensen,
hm! ... maatte vise sig. Men&mdash;n, vi kan vel ikke
vente, at han faar synderlig flere Stemmer end
vores.</p>

<p>&mdash; Og de fra Gaarden, sagde Herredsfogden. &mdash;
Jeg vil da for Pokker haabe, Ravn, at jeres Husmænd
&mdash;</p>

<p>&mdash; Ja, vel!</p>

<p>&mdash; Naturligvis ogsaa dem, sagde Provsten. Men
det bliver dog alt i alt ikke mange. Det er ellers en
ganske tiltalende Mand &mdash; Jessen.</p>

<p>&mdash; Ja&mdash;a, &mdash; til at falde igennem kan han være
god nok, sagde Godsforvalteren. Ellers ... som
Repræsentant ... vil jeg nok sige&nbsp;...</p>

<p>&mdash; Fuldmægtigen er desværre ingen kirkelig Mand,
ymtede en hul, skrattende Stemme ved Siden af
Provsten. Der stod en lille Mand med et noget
skrumpent, tandløst Ansigt, men med livlige Øjne
over Hudposerne bag de store cirkeløjede Briller.
Under den brede, stærkt svajede Skygge paa den
lavpullede Cylinderhat, hvis Silke strittede som
Plysch, sitrede de lange, silkeglinsende hvide Nakkehaar,
der faldt ned paa den falmede Fløjlskrave.
Hagen, der var lidt fremstaaende, gik aabenbart
endnu, i Slutningen af Ugen, paa Ragningen fra
sidste Søndag, og det var sandsynligt at det hvide
Halstørklæde, som ved Omlægning frembød sorte
Rande paa underlige Steder, skrev sig fra samme<span class="pagenum"><a name="Side_11" id="Side_11" title="[S. 11]"> </a></span>
Dato. &mdash; Han er efter min &mdash; sørgelige &mdash; Erfaring
ikke engang en kristelig Mand. Og &mdash; jeg maa dog
sige ... at ... naar man opstiller en Højrekandidat
&mdash;</p>

<p>&mdash; Hvad Fanden kommer det Politiken ved? &mdash;
Undskyld, Pastoren kan ikke lide, jeg bander. &mdash;
&mdash; Men jeg spø'r, hvad S&mdash; hm! hvad har Vælgerne
med Mandens religiøse Overbevisning at gøre?</p>

<p>&mdash; Naa, det kan man dog ikke saadan sige. Det
kan Herredsfogden umulig fastholde; ... det ...
det indifferente ... det ... vi har jo dog en Folkekirke
&mdash;</p>

<p>&mdash; For mig kan han være <span class="sic" title="[sic]">Mahomedan</span>, naar han
blot ikke har flere Koner.</p>

<p>&mdash; Dansk Lov 3&mdash;16&mdash;16&mdash;8, citerede mekanisk
anden Fuldmægtig paa Herredskontoret.</p>

<p>»Folketingsmand, Gaardejer Kristen Pedersen af
Gyvelse &mdash; har Ordet.«</p>

<p>»Han er ikke Folketingsmand nu, han er i en opløst
Tilstand,« raabte en ungdommelig Stemme tæt
ved. De nærmeststaaende Bønder lo og raabte opmuntrende:
»Hæng bare i, Hjorth! ... Klem paa,
De kan kanske sætte Fuldmægtigen igennem endnu.«</p>

<p>»Kredsens hidtilværende, <em>mangeaarige</em> Repræsentant
i Tinget, Gaardejer Kristen Pedersen
af Gyvelse &mdash; har Ordet,« rettede Formanden med
et spottende Smil, idet han understregede »mangeaarige«.
Der lød et vedvarende Bifald.</p>

<p>&mdash; Ah, det er jo vor Ven Lærer Beck, der leder
Valghandlingen, sagde Provst Storm, idet han satte
Lorgnetten paa sin klumpede Næse. &mdash; Det er virkelig
en dygtig Mand. Ja, De husker jo nok, kære<span class="pagenum"><a name="Side_12" id="Side_12" title="[S. 12]"> </a></span>
Krarup, jeg var særdeles tilfreds, da jeg var til Examen
sidst i Fredløse Skole; ... særdeles tilfreds.</p>

<p>&mdash; Han er mig ellers noget partisk, den gode Beck,
bemærkede Godsforvalter Ravn.</p>

<p>&mdash; Ja, det er uforskammet, saa han favoriserer
Venstre, raabte Herredsfogden. Jeg lagde Mærke til
ham: han var hele Tiden paa Nakken af Fuldmægtigen,
.... men han kunde ikke komme til.</p>

<p>&mdash; Ja, Beck er en <span class="sic" title="[sic]">enrageret</span> Venstremand, sagde
Pastor Krarup.</p>

<p>&mdash; Hvad? hvad for noget! udbrød Provst Storm,
medens hans Ansigt forstenedes i en myndig Indignation
... Venstre? ... er Beck Venstre? ...
Det Dyr! ... Det skulde jeg have vidst før Examen,
saa skulde jeg have gaaet ham anderledes efter i
Sømmene.</p>

<p>Pastor Krarup saà ned mod Jorden, medens der
i Skamfølelsen paa Standens Vegne blandede sig
en lille privat Glæde over, at Provsten prostituerede
sig. Den gode Præst læste ikke blot theologiske
Tidsskrifter, men han havde ogsaa i disse Efteraarsaftener
vejledet af Gesenius' Lexikon, Ewalds
Grammatik og Keils Kommentar, men især af den
danske Bibeloversættelse arbejdet sig helt ind i
Deuteronomion &mdash; siger og skriver Deuteronomion,
5te Mosebog &mdash; og fra dette Videnskabens Martyrstandpunkt,
med Udsigt til endnu smerteligere
Triumfer i Retning af Profeterne, saà han dybt
ned paa den intet læsende, forpagterlignende Provst,
den fødte Hestehandler, Praktikeren ud i Fingerspidserne.
Provsten paa sin Side, der havde en trykkende
Fornemmelse af sin ringe Agtelse hos Provstiets
Gejstlighed, var altid <i xml:lang="fr" lang="fr">en garde</i>, myndig, spændt<span class="pagenum"><a name="Side_13" id="Side_13" title="[S. 13]"> </a></span>
i en overanstrængt Værdighed. En Folkevittighed
vilde vide, at han en Gang som Svar paa et Cirkulære
til »mine undergivne Præster« havde faaet et
Brev adresseret til »vor overgivne Provst«. Men
han indsaà denne Gang at have forløbet sig ved
sin robuste Ligefremhed, hvorfor han rømmede sig
et Par Gange og tilføjede:</p>

<p>&mdash; Man maa &mdash; hm &mdash; sandelig have et Øje paa
hver Finger i disse Tider ... Og disse &mdash; Politikere,
de forsømmer altid deres Sager.</p>

<p>&mdash; Ja&mdash;a, det vèd jeg dog ikke ... skønt der ganske
vist er en Fare ... Men Provsten var dog ogsaa
meget fornøjet med min yngste Lærer Hjorth i
Yderslev, &mdash; som jeg selv sætter megen Pris paa &mdash;</p>

<p>&mdash; Naa, ja ... men er han da ogsaa &mdash;</p>

<p>&mdash; Han har en levende politisk Interesse, men
det er i den modsatte Retning. Han stiller sig skarpt
imod hele Bondepartiet.</p>

<p>&mdash; Naa saadan. Ja, det er jo noget andet. Det
bli'er jo en ganske anden Sag ... Nej, jeg tænkte
kun paa den tendentiøse Politik.</p>

<p>&mdash; Nu taler han minsandten allerede om Vorherre,
sagde Herredsfogden. &mdash; Ham skulde De virkelig
give Deres Stemme, Pastor Krarup.</p>

<p>Det var i Efteraaret treoghalvfjerds, og det var
dengang endnu ikke bleven enhver Embedsmands
anerkendte Pligt at være en god Kristen. Herredsfoged
Henriksen yndede at lapse sig med en holdningsløs
Vantro, der havde sin Rod i Ligegyldighed,
og han drillede gærne Præsterne, der irriterede
ham ved godtroende at lade sig dupere af Folk,
han med sin koleriske Dom kaldte Kæltringepak,
samt ved idelig at klage over Restancer i Tiende<span class="pagenum"><a name="Side_14" id="Side_14" title="[S. 14]"> </a></span>
og Smaaredsel uden at have Bestemthed til i rette
Tid at forlange Udpantning. &mdash; Han gentog, idet
han bøjede sin smallæbede Mund ned til Præstens
Øre:</p>

<p>&mdash; De skulde virkelig give Kristen Pedersen Deres
Stemme, Hr. Pastor ... Han lader til at være
en mere kristelig Mand end Jessen.</p>

<p>&mdash; Han er Grundtvigianer, sagde Provsten barsk.</p>

<p>&mdash; Er han det, sagde Godsforvalteren. Det skulde
man ellers ikke høre, he! &mdash; Han magter da ikke
det levende Ord.</p>

<p>Kristen Pedersen var unægtelig trods sin lange
Rigsdagsvirksomhed ingen Taler. Men hver Gang
Bønderne talte om deres Repræsentant, der havde
siddet saa længe i Tinget, ytrede ogsaa en eller anden
med en betydningsfuld Mine: »Han har aldrig
talt i Salen« &mdash; en Meddelelse, der modtoges med
en grundende Hovedrysten og Udbrud som: »Aa
nej, &mdash; det kan jo være troligt nok« eller et dristigere:
»Nej, gu' har Kristen Pedersen ikke det«. Man tænkte
i Modsætning til »Salen« ikke blot paa Udvalgene,
&mdash; hvor han for øvrig havde erhvervet sig en af
hans Fæller misundt Evne til at sove sømmeligt,
&mdash; men der lodes endnu Rum aabent for Anelser
om en mineagtig, hemmelighedsfuld Virksomhed.
Denne dommerlige Tilknappethed uddybede hans
Anseelse hos Landbefolkningen, for hvem det ikke
at forløbe sig er den til en Haandbylt sammenpressede
Sum af praktisk Moral. »Han talte aldrig i
Salen« &mdash; det var ikke længer en simpel Udtalelse af
en Kendsgerning, det var en bestemmende Ros til
at sætte paa en Gravsten, en Velsignelsesformel<span class="pagenum"><a name="Side_15" id="Side_15" title="[S. 15]"> </a></span>
med en højtidelig, næsten gammeltestamentlig Basunklang.</p>

<p>Han var en temmelig høj Mand, sværskuldret,
med et firskaaret, bredtrækket Ansigt<span class="corr" title="var: ,">.</span> Han stod
støt paa Valgtribunen; Armene, der buede sig som
et Par Hanke, støttede sig med Haandknoene fast
paa Rækværket; det var aabenbart, at han ikke
frygtede for at falde ned. Det var med det drævende,
lidet bestikkende sydsjællandske Tonefald, at han
ganske sindig fangede de Fraser, der sværmede om
i Luften og trevlede dem op i deres naive Bestanddele,
&mdash; en efter en: &mdash; Paastanden om Regeringens
Imødekommen og Folketingsflertallets forfatningsstridige
Anmasselse, Beskyldningen for Anvendelse
af revolutionære Midler, statsretlige Bekymringer
for Maskineriets Standsning og profetiske
Hallucinationer af uoverskuelige Farer. Nægtelsen
af Finansloven indeholdt ingen saadanne Farer;
men at vige tilbage for dette Skridt vilde have indeholdt
en stor Fare: det vilde være stiltiende at se
paa, at Valgfriheden listedes ud af Hænderne paa
det danske Folk. De treoghalvtreds havde anset
det for deres Pligt nu at fremkalde en Appel til
Folket. De frygtede ikke dets Dom. Det lod til
at Regeringen heller ikke frygtede den, for baade
Finansministeren og Consejlspræsidenten havde fortalt
deres Vælgere, at det var ligegyldigt, om Venstre
kom forstærket tilbage. Det havde slet ikke
noget at sige, hvad Folket sagde. De kunde gærne
spørge om dets Mening, og Folket kunde svare dem,
men de brød sig ikke noget om Svaret. De blev i
hvert Fald ganske rolig siddende, hvor de sad, og<span class="pagenum"><a name="Side_16" id="Side_16" title="[S. 16]"> </a></span>
forsikrede, at nu sad vi alle godt, ligesom Katten,
da den sad paa Flæsket.</p>

<p>»Store Ord og fedt Flæsk!« raabte en Stemme.</p>

<p>Ja, det havde Afbryderen Ret i, at Flæsket var
fedt, og at deres Ord var store &mdash;</p>

<p>»Men Kristen Pedersen holder nu paa det lille
Ord,« raabte den samme Stemme. Det var en ung
Mand, hvis aabne Ansigt lyste af et uforstyrreligt
Humørs tvangfri Smil. Den aabenstaaende Vinterfrakke
var hvidslidt ved Knaphullerne og Lommerne,
og Fløjlskraven krummede sig graanet. Paa
det fyldige blonde Haar sad lidt paa Snur en af
disse »politiske Huer«, som i det Aar var paa Mode;
dens udfordrende Staalspænde sendte til højre Side
aristokratiske Straaler i Øjnene paa Bønderne. Han
stod urolig, trippende, vuggende sig i Hofterne, og
tyggede paa en sortladen Cigar. Hvert Øjeblik kom
han med en Afbrydelse, en Vits, der haarkløvede
Talerens Ord, et eller andet krakilsk Udfald mod
Venstre, selvlavet eller hentet fra »Fædrelandets«
Stikords-Arsenal, mumlet, saa at kun de nærmeststaaende
hørte det, eller raabt for hele Forsamlingen,
alt efter som han vurderede det til. &mdash;</p>

<p>&mdash; Det er jo Hjorth, som staar dèr, sagde Provsten.
Han lader til at være meget ivrig.</p>

<p>&mdash; Ja, det morer ham altid, naar han kan komme
til at drille lidt, bemærkede Præsten.</p>

<p>&mdash; Hm, ja han er jo en munter &mdash; en lystig Fyr,
det har jeg nok mærket. Naa, men der hører jo
virkelig meget Mod til saadan at træde aabenlyst
frem med en modsat Anskuelse ... Det er jo et
helt Særsyn ... Lærerne er jo desværre saa afhængige
af Bønderne.</p>

<p><span class="pagenum"><a name="Side_17" id="Side_17" title="[S. 17]"> </a></span></p>

<p>&mdash; Det er da et farligt Livstykke, du har faaet
til Svigersøn, Per Anders, sagde en lille Bonde.</p>

<p>&mdash; Aa ja, lad ham, lad ham, svarede den tiltalte
... Naar det nu kan more ham ... Den Grønskolling
... Han har jo ikke Alderen til at stemme
&mdash; ikke engang til at vælges.</p>

<p>&mdash; Aa nej ... aa ja ... det kan jo være saa rimeligt,
indrømmede den tykke Sognefoged flegmatisk,
idet han stoppede Asken ned i Træpibehovedet.</p>



<hr class="chapbreak" />
<h2><a name="KAPITEL_II" id="KAPITEL_II"></a>II.</h2>


<p>&mdash; Puh! saadan en Hoben Fraser, man har staaet
og revet af sig idag, Hjorth ... Det var sgu i
Grunden godt, at jeg ikke blev valgt, for saa skulde
det da være blevet ved paa den Maade i alle de
Halvløgne. Ja, det er sandt, man skulde jo holde
Mund, ligesom Kristen Pedersen ... Jeg føler mig
saa præstelig. Jeg var lige ved at kalde min Fjende,
Pastor Krarup, for »kære Embedsbroder«. &mdash; Og
Fuldmægtig Jessen lo, idet hans store hvide Tænder
skinnede frem gennem det sorte Kratskæg.</p>

<p>&mdash; Det kunde maaske være gjort med mindre.
Jeg synes, ærlig talt, du smurte temmelig tykt paa.</p>

<p>&mdash; Naa&mdash;aa, nej det er ikke det, jeg mener ...
Giv mig en Svovlstik ... Ja, disse &mdash; saadan &mdash;
retoriske &mdash; de &mdash; de ligger sgu'tte rigtig for mig
... nej, det gør de ikke ... Men &mdash; alligevel &mdash; det
var ikke saa galt &mdash; sandt var det Pinedød ... Nej,<span class="pagenum"><a name="Side_18" id="Side_18" title="[S. 18]"> </a></span>
men&mdash;n, man maa jo staa og sige saadan noget
smukt Noget om Forfatning og Grundlov. Fanden
i Vold! ... Det er jo den Grundlov, der er vores
Ulykke ... Er disse Folk her modne til Friheden?
er det dem, der skal regere?</p>

<p>&mdash; Nej, naturligvis ... de har jo slet ingen Sans
for de højere Interesser.</p>

<p>&mdash; Naa, det vil jeg nu slet ikke tale om.... Nej,
men de forstaaer sig ikke engang paa deres egne
Interesser, &mdash; og det er dog det mindste, man kan
forlange af en Politiker.... Se, der er nu hele Husmandsstanden,
alle Daglejerne. Hvem har de Interesse
af at støtte &mdash; Bønderne? &mdash;</p>

<p>&mdash; Ja, det er jo nærmest deres Stand &mdash;</p>

<p>&mdash; Ja, men Interessen, kære Ven &mdash; deres Interesse
... Gi'er Bønderne dem noget? &mdash; nej, gu
gør de ikke nej ... Faar de Arbejde hos dem,
som er værd at tale om, som de kan leve af? ...
Nej de lever af os, af Herregaardene &mdash; og saa naturligvis
Proprietærerne.... Og saa gaar de alligevel
hen og stemmer med Bønderne, mod os.</p>

<p>Jessen sagde »os« med en Selvfølelse, som om
han ejede Skovvang Gods, paa hvis Kontor han
var Fuldmægtig med en elendig lille Gage, som han
lige netop kunde pine sig igennem med, ved at knibe
hist og spare her.</p>

<p>&mdash; Nej, vedblev han, de gaar sgu i Tøjet gør de.
De er stærblinde ... Og alt det Vrøvl kan vi takke
<em>ham</em> for. &mdash; Han pegede paa Frederik d. 7des Buste,
der, kneisende paa en poleret Granitsøjle, forsøgte
at hæve den slet grusede Trekant, hvor <a class="corr" name="rett_3" id="rett_3" title="var: Chausèens">Chaussèens</a>
og Kørevejens Hjulspor skar hinanden i vandblinkende
Kurver, til et Torvs Rang.</p>

<p><span class="pagenum"><a name="Side_19" id="Side_19" title="[S. 19]"> </a></span></p>

<p>»Nej, De skal da ikke ... det er &mdash; virkelig &mdash;
altfor &mdash;«</p>

<p>»Gud bevares! &mdash; det er jo ikke noget at tale om,
Hr. Greve! ... det er mig virkelig en Fornøjelse.«</p>

<p>Det var Greven, der kom vraltende ud fra Kroen
bag efter den pelsklædte, næbhuede Herre, der trippede
ivrig mellem Pytterne, bærende paa en tæt
pakket Haandkuffert.</p>

<p>&mdash; God Dag, Jessen, god Dag! sagde Greven, idet
han standsede og lettede skødesløst paa Hatten. &mdash;
Hvordan staar det sig?</p>

<p>&mdash; Jo Tak, Hr. Greve.</p>

<p>&mdash; Men sæt dog endelig Kufferten fra Dem. De
maa virkelig ikke staa &mdash; dèr &mdash; og &mdash;</p>

<p>&mdash; Aa, men det er jo ingen Ting, slet ingen Ting
... Den er saa let som en Fjer, forsikrer jeg Dem
... aldeles som en Fjer.</p>

<p>&mdash; Naa &mdash; De &mdash; faldt igennem. &mdash; Ja, der skal
jo Nogen til det ogsaa ... Men&mdash;n &mdash; hvad jeg
vilde sige ... det var virkelig meget paaskønnelsesværdigt
af Dem, at De stillede Dem ... Det ...
det ved Gud, det var ... Farvel, Jessen.</p>

<p>&mdash; Farvel, Hr. Greve.</p>

<p>Greven stolprede videre, besværet af sin Rejsepels.
Han og hans tjenstivrige Ledsager gik hen
imod Kragerup Gaard, der laa i Valgflækken, og
hvor hans Jagtvogn holdt. Men lige i Begyndelsen
af Indkørselsallèen blev de standsede af et Par Bønder,
der bukkede og skrabede ud med Hatten i
Haanden. Det var en gammel, hvidhaaret Bonde
af en trivelig Middelhøjde, og en lang, yngre Mand,
mørk og med et dvask Udtryk i det skægløse Ansigt.
&mdash; De vilde da saa meget gærne hilse paa Greven;<span class="pagenum"><a name="Side_20" id="Side_20" title="[S. 20]"> </a></span>
det var jo saa sjælden, at Greven var dèr paa
Godset.</p>

<p>Ja, han var der kun en Gang imellem i Jagttiden.
Hvem de var?</p>

<p>Ja, det var jo Ole Rasmussen derovre fra Vindrup
og Sønnen Hans. De havde da talt engang før med
Greven; men det kunde Greven vel ikke mindes?
Nej, de kunde tænke det. &mdash; Det var den Gamle,
der talte; Sønnen indskød kun hist og her et Ord
eller gentog Slutningen, som i Søvne.</p>

<p>Hvordan de havde det.</p>

<p>Jo Tak, &mdash; man skulde jo sige, man havde det
godt. Det var jo Vorherre, der sendte alting, det
vidste vi jo. Men ellers havde de det da rigtignok
farlig knapt; og det var ogsaa det, de vilde spørge
Greven om, om han ikke kunde give dem noget Afdrag
paa Afgiften og saa nogen Henstand.</p>

<p>Hm! ja &mdash; Greven bed sig fortrædelig i Knebelsbarten.
Det var jo ikke saa let for ham ... saadan
... midt paa Landevejen ... Desuden &mdash; Høsten
... Ja, de havde jo faaet den meget sent ind, og
Kammerraaden klagede jo ogsaa ... men &mdash; paa
de mindre Gaarde ... dèr &mdash;</p>

<p>Jo, de havde jo faaet alting ind i <span class="sic" title="[sic]">Avgust</span>; det
var jo itte at klage paa &mdash; forsaavidt ... Men at
de havde ikke kunnet faa Stakkene tækket ordentlig,
og saa kom al den Regn i September, og saa var
det jo baade spiret og raadnet, og Vægten var jo
farlig ringe ... Meget havde de ikke faaet <span class="sic" title="[sic]">torsket</span>,
over det at de havde alt det Markarbejde ... og
saa var der jo Ti'nden, som de ogsaa resterede for
... Og Udsigterne var da ogsaa kun smaa for det<span class="pagenum"><a name="Side_21" id="Side_21" title="[S. 21]"> </a></span>
næste Aar, for Sæden var jo bleven æltet ned i en
meget ubekvem Jord &mdash; &mdash;</p>

<p>&mdash; Sig mig, Godtfolk, hvem har I stemt paa idag?
I skulde vel være rigtig glade idag, for I har vel
faaet jeres Vilje, og Mands Vilje er jo Mands Himmerig,
som man siger, &mdash; raabte den sortskæggede
Herre, der følte det som sin Pligt at komme Greven
til Hjælp. Han havde endelig bekvemmet sig til at
sætte Haandkufferten fra sig paa en Stenkiste ved
Vejen.</p>

<p>&mdash; Ja, Hr. Overførster, vi har da stemt paa Kristen
Pedersen, sagde Ole Rasmussen.</p>

<p>&mdash; Ja, det haar vi jo da li'egodt, tilføjede Hans.</p>

<p>Det lykkedes Greven at faa et barsk Udseende.</p>

<p>&mdash; Ja men ... hør nu ... jeg synes dog virkelig,
at naar I .... saa .... hvis I vil hjælpes
af Godsejerne ... saa ... det &mdash; gaar sgu dog
ikke an &mdash; &mdash;</p>

<p>Ja, Greven maatte da endelig ikke tage dem det
ilde op. De var slet ikke Politikere; nej, de skønnede,
at der kunde være Ret og Uret paa begge
Sider. Regeringen kunde jo have nogen Ret, og
Tinget det kunde ogsaa have nogen Ret &mdash;</p>

<p>&mdash; Men hvorfor Fanden stemte I da &mdash;?</p>

<p>Ja, man kunde jo ikke saadan. Der var jo saa
mange Hensyn at tage. For hvis de havde stemt
paa Jessen, hvad vilde Folk saa have sagt? Det
vilde være ligesom, hvis Greven havde stemt paa
Kristen Pedersen; &mdash; det vilde Grevens Venner dog
have fundet meget besynderligt.</p>

<p>&mdash; Ja det ved Gud &mdash; ha, ha! &mdash; stemme paa
Kristen Pedersen &mdash; haa, haa! udbrød Overførsteren.</p>

<p><span class="pagenum"><a name="Side_22" id="Side_22" title="[S. 22]"> </a></span></p>

<p>&mdash; Ja men ... man maa dog være en Mand
... man maa dog virkelig have en Overbevisning &mdash;</p>

<p>Jo, det var rigtigt nok, det havde de ikke imod.
Men se at Jessen var jo alligevel ikke bleven valgt.
Naar de kunde have faaet Jessen valgt, det havde
jo været en anden Sag. Og saa vilde Folk ogsaa
have sagt, at de kun havde stemt saadan, for at
Greven skulde ettergi'e dem Afgiften. Og naar Greven
gjorde det, saa vilde de jo sige, at det kun var
Betaling for deres Stemmer. Det kunde jo hverken
de eller Greven være tjent med.</p>

<p>&mdash; Aa nej... hm ... naa ... ja det &mdash; &mdash;</p>

<p>Om saa Greven vilde være saa naadig, at ettergi'e
dem Afgiften for i Aar, saa vilde de være Greven
evindelig taknemlige.</p>

<p>&mdash; Ja, naar I har det saa knapt i Aar, saa ...
Naar I ikke kan betale ... aa, det kommer vi jo
nok ud af ... Man tager det jo ikke saa strængt
... naa, Farvel, Farvel! &mdash; &mdash;</p>

<p>&mdash; Ja, det skal da ikke nytte dem stort, at de
kommer paa Kontoret med det, sagde Overførsteren,
medens de gik videre. &mdash; Men vi træffer jo
Godsforvalteren, og saa kan Greven jo sige det til
ham.</p>

<p>&mdash; Nej, det glemmer jeg sgu ... Det vilde jo give
en Helvedes Uorden ... Nej, men man maa jo være
human &mdash; naar man taler med Folk &mdash; i disse Tider
... Aa, men lad os nu se at komme afsted. &mdash;</p>

<p>Jessen kom et Stykke bag efter dem. Han havde
ikke Lyst til at vise sig for Folket efter sin Selvofring
paa Godsejernes Alter. Langsomt gik han og
saà mørkere ud end vanlig; thi Grevens nedladende
Anerkendelse var ikke just gledet som Balsam over<span class="pagenum"><a name="Side_23" id="Side_23" title="[S. 23]"> </a></span>
hans ordsaare Sind, der idag var bulnet op til en
sygelig Ømtaalighed. Og da Grevens elegante Jagtvogn
svingede ud af Kragerupgaards Port og rullede
ham forbi, tilstænkende hans Frakke, medens
Greven nikkede med den Blanding af Fortrolighed
og Ligegyldighed, som man viser overfor en ubetydelig
Undergiven, &mdash; da greb han sig i den Tanke,
at hvis Bønderne idag gjorde Nar af ham, saa var
det ikke sikkert, at de var Narrene. Jessen var usædvanlig
gnaven, og han tilbød ingen at age med sig;
men han kørte meget sindig hjemover med de simple
Arbejdsheste, som Kammerraaden havde laant ham.</p>

<p>Hjorth var kørende til Valgflækken med sin Svigerfader,
Per Andersen. Da han havde sagt Farvel
til Jessen, gik han hen imod Kroen. Den begrændsede
den ene Side af Torvet, som den vendte ud
imod med sit Agerum, gennem hvis hyggelige Mørke
man saà en Stump bleg Himmel brudt af Faddinger,
Agestole og tilbageslaaede Enspænderstænger,
og med sin lange lave Façade, der med de buede
Ruder blinkende i Eftermiddagssolen stirrede ind i
Frederik d. 7des Busteryg, ret som om den med
et Argusblik gennemskuede Hulheden af denne demokratiske
Myteskikkelse, der knejsede dèr paa
alfar Korsvej som en politisk Afviser, en national
Herme.</p>

<p>For Kroen var en Højrekro.</p>

<p>Derfor havde ogsaa Møller Kristensen, der var
en Mand med faste Principer, sagt:</p>

<p>&mdash; Hør, Per Anders, vi gaar da ikke ind til Mikkel
Blodpølse. (Det var Kroværtens Navn.)</p>

<p>Og Per Andersen, der ogsaa vidste, hvad man
skyldte sin Overbevisning, havde svaret:</p>

<p><span class="pagenum"><a name="Side_24" id="Side_24" title="[S. 24]"> </a></span></p>

<p>&mdash; Gu om vi gør ... Nej, vores Bajere og Akkevitter,
og hvad vi nu saadan ellers kan ville spendere,
dem ta'er vi hos Niels Spegesild ... Han er
en god Venstremand, saa det er jo itte mer end
rimeligt ... Og saa kan han jo kun holde Beværtning
af og til, ved højtidelige Lejligheder; saa det
gi'er sig jo af sig selv ... Men se at naar vi har undt
ham Fortæringen, saa kan vi jo gærne gaa over og
sidde lidt paa Kroen for at blive varmet lidt op
udvendig, inden Hjemkørslen.</p>

<p>Hjorth traf altsaa ikke, som han havde ventet,
Per Andersen i Kroen. Men ikke alle havde haft
saa øm en Venstresamvittighed som han og Mølleren.
Stuerne vare overfyldte. Vejret var lige ved
at forgaa den Indtrædende i denne ophedede Luft,
hvor Brændevinsdunsten og Stanken af Fedtstøvler
havde blandet sig med Brændeosen og den ejendommelig
brankede Indeluknings-Luft, der altid holder
sig i en Kro under alle Modulationer i Lugtsymfonien,
ligesom et Orgelpunkt; &mdash; og alt dette
svømmede saa atter ud og opløstes i den bitter-vamle
Røg af Bondetobak, hvis graa Puls bestandig
sattes i Bølgning og fortættedes ved nye blaa Ringe
og Søjler fra de dækslede Pibehoveder og pustende
Læber. Gennem denne Dis skinnede hist og her røde
Ansigter som nedgaaende Sole, graasprængt Nakkehaar
buskede sig som Krat, der har sanket Rim af
Frosttaagen, brede, krummede Rygge ludede over
Bordene, lange, lerede og tilsprøjtede Støvler strakte
sig ud paa det snavsede Gulv. &mdash; Der var et sindsforstyrrende
Virvar af Raab og Tale: ganske unge,
stakaandede Stemmer, der slog over, modnere Røster
af Ungkarle, der trak paa Ordene og punkterede<span class="pagenum"><a name="Side_25" id="Side_25" title="[S. 25]"> </a></span>
ved at spytte hvislende gennem Tænderne, vel nærede,
satte Gaardmandsbarytoner, sludhæse Arbejdsbasser,
gamle sprukne og gistne Sludrebøtter; &mdash;
men alle sang de i samme Toneart &mdash; Egnens drævende,
svagt syngende Maal; &mdash; og alle var de højrøstet
ivrige: i den hele uharmoniske Koncert var
hvert Instrument stemt en falsk Kvint op fra Hverdagstonen.</p>

<p>Der var en Del, som fandt, at de endnu ikke tilstrækkelig
havde udnydt Interessen ved det politiske
Spil. Dèr i Kredsen var der jo slet ingen Spænding
ved Valghandlingen, og Højre kunde da ikke
klage over, at de ikke blev hørt; nej, da var der ganske
anderledes Sjov andre Steder. Derfor skulde
man benytte sig af, at man var bleven saa tidlig
færdig, og køre et andet Sted hen; man kunde godt
komme tidsnok endnu. Kun kunde de ikke blive
enige om, hvor de vilde hen. Nogle vare stemte for
den nærmeste Købstad, hvor Udfaldet var meget
svævende, og hvor der efter Sigende var udfoldet
et storartet Bestikkelsessystem for at sætte Ministeren
igennem. Men andre raabte, at man skulde
køre til en Valgby, der laa halvanden Mil længer
borte, og hvor man kunde vente endnu større Spektakler,
thi en Del af Vælgerne plejede altid at ankomme
ganske overkørte, paa Højre-Komitéens Bekostning.</p>

<p>Men de fleste havde slaaet sig fra Politiken og
drøftede Landbruget. Det var en almindelig Jeremiade
over den megen Regn. Man indrømmede,
at Sædens Givtighed var god nok, men Vægten var
ringe og Halmen udvasket. Store Jens Persen brystede
sig, for han havde faaet pløjet to Gange og vinterlagt<span class="pagenum"><a name="Side_26" id="Side_26" title="[S. 26]"> </a></span>
sin Grønjord; men lille Jens Persen var endnu
ikke færdig med at saà; det havde derimod Jens
Persen slet og ret været færdig med allerede i Oktober,
men han havde ikke engang faaet torsket
saa meget, at han havde Halm til Kreturet. Kristen
Olsen havde faaet sin Høst spoleret, men det
havde han sgu godt af, for han skulde jo aldrig
bære sig ad som de andre; naar alle andre skyndte
sig med Høsten, saa vilde han spare Daglejere, og
det lignede jo ikke noget. Men Pastor Krarups Forpagter
havde kørt for tidlig ind, for han skulde nu
altid fjadre paa. Nej, da var det et godt gammelt
Ord, at Sæden heller maatte fordærves ude end
inde ... Forresten var det farlig simpelt med Vintersæden;
den pippede jo op ligesom en syg Kylling,
der ikke kan komme ud af Ægget. Og saa var
der de Satans graa Snegle, som ikke engang var
blevet ødelagte af den skrappe Nattefrost; det var
den rene Ødelæggelse for den tidlig saaede Rug
og for Græsmarkerne, som de gnavede Rødderne
over paa. Men store Jens Persen vidste et Raad:
man skulde besaà Marken med en Blanding af tre
Dele Sand og en Del pulveriseret Jernvitriol; sexoghalvtredsindstyve
Pund til en Tønde Land.</p>

<p>I et Hjørne af Stuen underholdt man sig meget
ivrig om Brøndboringerne, som Selskabet i København
havde foretaget rundt om i Egnen for at
skaffe Vand til Mælkerierne. Paa Bjerredegaard
havde man boret tohundrede Fod uden at finde
noget, paa Kragerupgaard lige saa dybt, og saa
kom Vandet Overfladen paa ti Fod nær, paa Skovvang
havde man kun boret henved hundrede Fod,
og dèr kom der Springvand.</p>

<p><span class="pagenum"><a name="Side_27" id="Side_27" title="[S. 27]"> </a></span></p>

<p>Men den største gabende Interesse havde samlet
sig om en Husmand paa Skovvang, der gav en Beskrivelse
af den nye Pulveriseringsharve, som Kammerraad
Sommer havde bragt med fra Wiener-Udstillingen
... Den havde ikke Tænder som en
ordenlig Harve men ligesom en Række Staaltalerkener,
der løb rundt som Hjul; og den, der kørte
den, traskede ikke ved Siden af, saadan som man
plejer van, naar man kører Harve, men han sad
ovenpaa ligesom paa en Vogn. Det sidste kunde
nu være meget bekvemt; &mdash; men ellers blev man
snart enig om, at den nok vilde vise sig ganske ubrugelig,
ligesom det meste andet af hvad Kammerraaden
havde indført af nyt.</p>

<p>I en Stue ved Siden af blev der spillet Kort.</p>

<p>&mdash; Aa, dèr har vi jo Interpellanten, raabte Beck
ved et af Bordene. &mdash; Har man tabt Kandidaten
undervejs?</p>

<p>&mdash; Han turde ikke træde Dirigenten for Øjnene;
du viste saadan en ondskabsfuld Lyst til at ringe
ham for Ørene.</p>

<p>&mdash; Og han ynder ikke Klokkeklangen, ligesom
Fanden; nej, det vèd vi nok.</p>

<p>&mdash; Er der Ingen, der har set Per Andersen?</p>

<p>&mdash; Svigerpapa, nej han er her ikke. Du kan være
ganske rolig. For ellers kunde det nok være, at han
havde Lyst til at tage Hr. Læreren i Skole ...
Naa, det er nu ligemeget. Tag den Narrehue af,
saa skal du faa Amnesti for idag og en Bajer oven
i Købet.</p>

<p>Yderdøren gik op, og ind traadte Ole Rasmussen
med Sønnen Hans.</p>

<p>Ole var i høj Grad oppe. Han fik sig et Glas Pøns<span class="pagenum"><a name="Side_28" id="Side_28" title="[S. 28]"> </a></span>
og han fik to og tre &mdash; og saa begyndte han at diske
op med sine gamle Historier. Der var især en Mængde
Historier om den gamle Distriktslæge Doktor Falkenstjærne,
ham, der altid begyndte et Sygebesøg med
den Formel: &mdash; »Hvad Satan i Helvede gaar der
nu af dig, dit gamle Stabejs« eller »din unge Lemmedasker«
&mdash; alt eftersom det nu kunde passe sig.
F. Ex. hvordan Ole Rasmussen en Nat skulde hente
ham til et Sygebesøg ude i Vindrup Overdrev, og
Falkenstjærne han bandede jo noget ugudeligt, for
det var jo sine stive halvtredje Mil, og regne gjorde
det da ogsaa &mdash; at sige saadan ruskede. Saa kunde
han ikke faa Doktorstolen spændt langt nok ned,
og de maatte spænde om igen et Par Gange. Da
han saa endelig var kommen til at ligge helt ud i
Vognen, raabte han: »Nu skal du, Fanden piske mig,
køre ordentlig til, Ole Rasmussen,« hvortil Ole svarede:
»Ja vel, Hr. Doktor, men da ikke hurtigere,
end som at Doktoren kan følge med dèr bagi.«</p>

<p>Efter at have produceret denne Anekdote, bad
Ole lille Jens Persen, om han maatte stoppe hos
ham, for hans egen Tobak var sluppen op. Da han
saa havde stoppet og taget et Par Drag af den stumpbidte
Pibespids, blinkede han med de smaa Øjne
og sagde: »Jeg stopped for hart, lille Jens,« hvorpaa
han kradsede Tobakken ud i sin egen Pung
og stoppede igen af den andens: &mdash;</p>

<p>&mdash; Ja, for jeg skulde jo dog have noget at patte
paa paa Hjemvejen ogsaa, bemærkede han med et
bredt Grin, ellers blev jeg sgu lige saa haardmundet
som mine Bæster.</p>

<p>&mdash; Aa, dèr har vi jo Per Anders og Kristensen,
raabte Beck; &mdash; skal I ikke have noget at drikke?</p>

<p><span class="pagenum"><a name="Side_29" id="Side_29" title="[S. 29]"> </a></span></p>

<p>&mdash; Nej. Vi har faaet, hvad vi skulde have, svarede
Mølleren.</p>

<p>&mdash; Naa, I har siddet henne hos Niels Spegesild?</p>

<p>&mdash; Ja akkurat, dèr hvor I andre ogsaa sku' væ't,
sagde <a class="corr" name="rett_4" id="rett_4" title="var: Peer">Per</a> Andersen bittert, thi han nagedes af den
Misundelse, som en Mand føler, naar han ser de forsømmelige
more sig, medens han opfylder sin sure
Pligt. Der havde hverken været synderlig lunt eller
hyggeligt i det lange lolignende Rum med de simple
Træborde og Bænke og den pulterkammeragtige
Tribune, paa hvilken der musiceredes, naar Niels
holdt Salôn.</p>

<p>Ved Bordet bagved dem snakkede man bestandig
om Vejrliget. Det var de evindelige Landmandsjeremiader.
En klagede over, at den begyndende
Frost snart vilde gøre det umuligt at holde Kreturet
længer ude, hvad man trængte i høj Grad
til paa Grund af den slette Halm. En anden beklagede,
at Frosten ikke havde været stærk nok til
at dræbe Sneglene. Per Andersen sad og hørte til
med et lunt Smil om sine tynde Læber. Pludselig
vendte han sig om og sagde: &mdash;</p>

<p>&mdash; Har I aldrig hørt Historien om Præsten, der
skulde mane Regn?</p>

<p>&mdash; Næ ... Lad os faa den, Per Anders.</p>

<p>&mdash; Hvad skulde han &mdash;? spurgte Provsten, der
var traadt ind sammen med Pastor Krarup.</p>

<p>&mdash; Ja, det var saadan en svær Tørke, og saa lovede
Præsten Bønderne, at han skulde mane Regn ...
Men, det er at forstaa, det var saadan i gamle Dage
... og &mdash; jeg vèd nu ikke, om det kan være troligt
&mdash; det maa de Lærde om &mdash;</p>

<p>Provsten knejsede med Hovedet og stak Maven<span class="pagenum"><a name="Side_30" id="Side_30" title="[S. 30]"> </a></span>
frem, kildret ved denne Titulatur, som han følte,
at Pastor Krarup lo indvendig af.</p>

<p>&mdash; Aa jo ... i gamle Dage ... det er meget
muligt ... da gik der saa meget i Svang, da de
var Katolske ... Fortæl kun videre.</p>

<p>&mdash; Ja, det er kun saadan som jeg har hørt det
... Naa, Bønderne de kommer da op paa Gaarden,
og Præsten han gaar da ud til dem, og han
siger: Naa Børnlille &mdash; ja for det var nu saadan
en Maade at tale paa i gamle Dage &mdash; Naa, Børnlille,
siger han, hvad vil I mig saa, ... er det Regnen?
siger han. Jo, det var da Regnen. &mdash; Ja, siger
han saa, nu skal jeg bede Vorherre, at han lader
det regne imorgen. &mdash; Nej, raaber der saa En, imorgen
skal jeg til Barsel hos Hans Jensen, saa vil jeg
da nødig have Regn. &mdash; Ja, ja da, siger Præsten,
&mdash; saa lad os sige Tirsdag. &mdash; Nej, raaber saa en
anden, paa Tirsdag skal vi hænge Tøj ud, og saa
maa vi have Tørvejr ... Naa, kort at fortælle, saa
havde den ene det ene, og den anden havde det andet.
&mdash; Og saa sagde Præsten: Ja, ser I nu Børnlille,
naar I ikke kan blive enige, og her er dog kun Mændene
fra èt Sogn, hvor kan I saa forlange, at Vorherre
skal gøre alle Menneskenes Børn tilpas i hele
den vide Verden.</p>

<p>&mdash; Det var en meget forstandig Historie den,
Per Andersen, sagde Provsten med et kort Nik.</p>

<p>&mdash; Ja, formelig med Livsfilosofi, bemærkede Pastor
Krarup.</p>

<p>&mdash; Aa, ja ... Det er nu ... saadan ... som
man ... fortæller det, svarede Per Andersen beskedent,
medens han forsøgte at faa en Svovlstik til
at fænge i Asken nede i den udgaaede Pibe &mdash; &mdash;.</p>

<p><span class="pagenum"><a name="Side_31" id="Side_31" title="[S. 31]"> </a></span></p>

<p>&mdash; Nej Jessen, raabte i det samme en høj Mand
tilbage til Spillestuen, som han var i Færd med
at forlade, &mdash; Jessen det er en rigtig storsnudet
Herre ... Han har ikke saa meget som en af os,
Fuldmægtigen, og saa er han dog meget fornemmere
paa det, end som de fornemme selv.</p>

<p>Det var Henrik Larsen, der nylig, i en Alder af
fireogtyve Aar havde arvet en af de største Gaarde
i Yderslev. Trods det halvsløve Udtryk i hans regelmæssige
Ansigt regnedes han for en af de smukkeste
Knøse i Sognet. Han var købstadklædt.</p>

<p>&mdash; Aa ja, det er ikke aa nægte, sagde Ole Rasmussen.
Se der er nu Greven, &mdash; det er en meget
rimelig Mand aa have at gøre med. Naar man bare
altid kunde gaa lige til ham.</p>

<p>&mdash; Ja, det er saa vist, tilføjede Hans og satte
Punktum med en Spytteklat.</p>

<p>&mdash; Saa&mdash;aa, tvivlede Lars Persen.</p>

<p>Men Hjorth havde rejst sig.</p>

<p>&mdash; Du skulde ellers ikke tale saa rask om Jessen,
Henrik Larsen. &mdash; Det er en Mand med Overbevisning
&mdash; men du &mdash;</p>

<p>&mdash; O, ho! ... har jeg stødt Bussevennen for Hovedet?
Naa du er nok ogsaa en af dem, der slaar
stort paa. Du vil tilvejrs, hvad? &mdash; Det skal være
skrapt, saa du læser i den senere Tid ... Hun faar
nok en lærd Mand &mdash;</p>

<p>&mdash; Har du tabt meget derinde?</p>

<p>&mdash; Hvad Fanden rager det dig? har jeg tabt,
saa er det ikke andet, end hvad jeg kan betale ...
Men hvis du tabte et Hundred Daler &mdash; ja det er
sandt, det er heldigt, du har faaet den Svigerfader &mdash;</p>

<p><span class="pagenum"><a name="Side_32" id="Side_32" title="[S. 32]"> </a></span></p>

<p>&mdash; Heldigere for mig end for dig, lader det til,
svarede Hjorth skarpt og vendte ham Ryggen. &mdash;</p>

<p>&mdash; Nej, næste Gang der bliver Valg her, sagde
Provsten i en oprømt Tone, saa vil jeg stille mig.
&mdash; Hvad siger I til det? ... Jeg skulde da tro, jeg
fik nogen Stemmer for mig.</p>

<p>&mdash; Ja&mdash;a, det er jo ikke saa lige aa ha'e nogen
Mening om, svarede Per Andersen, idet han trak
paa et bredt Smil ... Men&mdash;n, at, &mdash; min Stemme,
den faar De sgu'tte.</p>

<p>&mdash; Hvad for noget, Per Andersen? Vil De ikke
give mig Deres Stemme?</p>

<p>&mdash; Nej da ... Næ, ser De, et er at være Provst,
et andet er at være Politiker. En kan jo ikke du'
til alting ... Ja, Talegaverne har Provsten, dèr
skal ikke mangle noget. Man kan nok mærke, naar
Provsten kommer og præker, &mdash; saadan til Ordination
og Kirkevielse og &mdash; det er ikke en simpel Præst
... det gaar akkurat ligesom en Tærskemaskine,
det er saa vist. &mdash; Men&mdash;n, se&mdash;at&mdash;det er jo ikke
alene derpaa, det kommer an. Nej, til Politiken,
der skal vi have andre Folk... Men derfor kan
vi jo komme lige godt ud af det sammen.</p>

<p>&mdash; Ja, det haaber jeg med. &mdash; Naa Farvel!</p>

<p>&mdash; Farvel, Hr. Provst! ... Farvel, Hr. Pastor. &mdash; &mdash;</p>

<p>&mdash; Jeg tror ellers ikke, Provsten syntes rigtig godt
om det sidste, sagde Mølleren.</p>

<p>&mdash; Nej, det kan jo være mulig nok, men forresten
tog han sig da rigtig pænt i det.</p>

<p>&mdash; Jeg maa sige, bemærkede Beck, at jeg finder
det meget heldigt, at Provsten fik en over Næsen,
han holder den &mdash; om jeg saa maa sige &mdash; vel langt
frem, &mdash; skønt stumpet er den da ... Ja, jeg har<span class="pagenum"><a name="Side_33" id="Side_33" title="[S. 33]"> </a></span>
flere Historier om Provst Sommer, der ikke er saadan
rigtig &mdash; &mdash;. Der var nu f. Ex. dengang ved
Besættelsen af det gode Embede i Gyvelse &mdash; &mdash;</p>

<p>Men Per Andersen og Mølleren vare nu enige om,
at de tilstrækkelig havde faaet »varmet sig op udvendig«,
hvorfor Gaardmanden klappede Hjorth paa
Skuldren, trykkede de nærmeste i Haanden og forlod
Selskabet med sine to Ledsagere.</p>

<p>Det store Gaardsrum mellem Kragerupgaards solide
Længer var halvt fuld af Køretøjer, næsten
lutter simple Fjervogne med et Par Agestole, hvorpaa
Faareskindspelse, Kavajer og stribede Ulddækkener
vare henslængte. Gennem de mange aabne
Stalddøre skimtede man inde i Mørket Krydset af
en Hest, viftende Haler, en hvid Sok, der stampede.
Næsten alle Jagtvognene vare kørt hjem, men
Provstens blev netop forspændt. Per Andersen gik
over til sin kære Fuks, der stod urolig og rykkede
sig tilbage i Tøjet, skrabende paa Stenene med sin
blankede Hov, nappende den graa Hoppe i Nakken,
gnavende paa Stangens Lakering eller Bringkoblen,
idet den krummede sin smukke, stærke Hals med
den lange, gulige Manke.</p>

<p>Provsten, der netop havde faaet Forlæderet knappet
og samlede Tøjlerne, blev meget vel tilfreds
ved at se Per Andersen komme: &mdash; han skulde nok
have holdt sig til en Side, dersom Fuksen havde
Fejler.</p>

<p>&mdash; Naa, Provsten er vel tilfreds? spurgte Gaardmanden,
idet han klappede den paa Halsen.</p>

<p>&mdash; Jo, rigtig tilfreds, Per Andersen, der har slet
ikke været noget ... Aa, men nu har de jo spændt
Krydslinerne forkert.</p>

<p><span class="pagenum"><a name="Side_34" id="Side_34" title="[S. 34]"> </a></span></p>

<p>&mdash; Ja, han skulde da have Underlinen, han &mdash;
han knejser da nok til det ... Nu skal jeg nok
&mdash; naa din Skabhals, kan du staa rolig?</p>

<p>&mdash; Det er rigtignok et meget livligt Dyr, bemærkede
Pastor Krarup, medens han ængstelig betragtede
dens Gebærder.</p>

<p>&mdash; Ja &mdash; ha! vist er den saa. Den fik saamæn
paa Vejen herhen det ene Ben over Skaglen.</p>

<p>&mdash; Saa; aa ja ... Aa, men Alderen, Hr. Provst,
den kommer saamæn nok.</p>

<p>&mdash; Jeg synes ogsaa, den har Tendens til at blive
Krybbebider, forsøgte Præsten sig.</p>

<p>&mdash; Næ&mdash;æh! ... det har ikke noget at sige
... Saadan noget skal jo alstille gnave i hvad det
kan komme til. &mdash; Han er jo da heller kun et Barn! &mdash;</p>

<p>&mdash; Nej, Krybbebider, kære Krarup, hvor vil De
dog hen? ... Farvel, Per Andersen! ... Naa, kom
saa da ... Nej, det begynder ganske anderledes
&mdash; &mdash;</p>

<p>Mølleren sad hos Per Andersen, og Hjorth gjorde
sig det mageligt paa Bagsædet.</p>

<p>&mdash; Nej, det var jo saa simpelt med Foderet i Aar,
saa jeg burde jo skille mig af med ham ... Man
skal dog heller ikke slaa for stort paa ... Og dèr
hos Provsten faar han det godt; &mdash; der er bare de
lange Visitationskørsler. &mdash; Og han saà mismodig
paa de halvgamle Øg, der druntede afsted og trak
paa Lemmerne, afredte af Efteraarspløjningerne i
den vanddrukne Markjord. &mdash;</p>

<p>&mdash; Ja vel blev Præsten lumpet ... Men jeg
havde jo varet ham ad ... Der er ikke noget at
stille op med en Pranger, Kristensen. Den ene kan
man nok faa god, men den anden er der Pinedød<span class="pagenum"><a name="Side_35" id="Side_35" title="[S. 35]"> </a></span>
altid Fejler ved ... Det er saadan ligefrem et
Princip: naar de bare har en god, saa har de et Par
... Aa, jeg kender det, for jeg havde jo en Ven,
der drev det ... Naa, ja &mdash; enhver er jo Tyv i
sin Haandtering, der er jo itte noget at sige paa,
&mdash; men, at &mdash; det er li'egodt ikke saa behageligt
for den, der bli'er lumpet. &mdash;</p>

<p>Hjorth tændte en Cigar og lænede sig tilbage i
Agestolen. Den politiske Hue var god til Rejsebrug,
han kunde bekvemt slaa Kraven op om Ørene.</p>

<p>Himlen var blæst ren, og Aftenrøden opløste sig
i en rolig Farvedød. Nede i den sartgrønne Mellemtone
straalede Venus; oppe i det tætte Dunkelblaa
anede man Stjærnerne. Chaussèen strakte sig lige ud,
mellem Dobbeltraden af de kullede Popler, med en
Smule Aftenlys i Pytterne og de vaade Hjulspor.
Telegrafstængerne snurrede med en lang, hendirrende
Tone. Nu og da brægede en Flok Faar, og en Hund
glammede pludselig op, langt borte. Paa den flade,
halvmørke Jord begyndte Lysene at blinke frem
rundt om.</p>

<p>Tusmørket i det store Rum, Trætheden efter en
hel Dags Færden i fri Luft, den ensformige Travtakt
og Hjulrullen og den sagte Skumplen i Sædet,
&mdash; alt virkede behagelig slappende paa ham, og han
hengav sig til vage Drømmerier ... Hans politiske
Parti havde lidt et Nederlag, men det forstemte
ham ikke. Han følte sig som en lykkelig Mand, &mdash;
eller dog næsten lykkelig.</p>

<hr class="chapbreak" />
<p><span class="pagenum"><a name="Side_36" id="Side_36" title="[S. 36]"> </a></span></p>




<h2><a name="KAPITEL_III" id="KAPITEL_III"></a>III.</h2>


<p>Niels Christian Hjorth var Nordslesviger.</p>

<p>Hans Faders Gaard laa i Vonsbæk og naàde
med sine hegnede Marker næsten op til Præsteskoven,
hvis yderste Kæmpebøge spejle sig i Haderslev
Fjord, der her bugter sig rolig frem mellem
Skove og Brinker, som en stor Flod. Jordene var
gode, og den store Frugthave gav altid et betydeligt
Tillæg til Indtægten; Faderen havde som ung lidt
efter lidt bygget det hele om, og den smukke store
Beboelseslænge, med sin høje Kvist midt paa, kunde
ved Solbjærgs Lag straale langt ud med sine mange
udbuede Ruder, ligesom med et Guldsmil af Velstand.
Eller man kunde undertiden om Natten langt
borte fra se den i et tindrende Festskrud, med Lys
i alle Vinduer, baade den lange Række forneden
og Kvistruderne foroven, ligesom et Halvkors af
Stjærner, der var faldet ned paa Bakken foran den
sortbølgende Skovkending &mdash; saaledes som Hjorth
nu syntes han saà den, medens han med sin Svigerfader
kørte hjem til Yderslev, og Lysene tændtes
rundt om; &mdash; og især hvis det var efter fireogtreds,
saa kunde man være sikker paa, naar man kom
nærmere, at høre den ene Fædrelandssang tage fat
hvor den anden slap med sit sidste Vers, og den,
der da traadte indenfor med en dansk Hilsen, han
vilde faa mange kraftige Haandtryk og komme til
at drikke Skaaler paa Genforeningen, til hans Hjærne
var ør af Punsch og Kaffeknægte.</p>

<p>For Jørgen Hjorth var en dansk Mand, dansk
lige ind i Hjærterødderne og ud i Neglerødderne.<span class="pagenum"><a name="Side_37" id="Side_37" title="[S. 37]"> </a></span>
Han kunde helt forivre sig, naar han kom op at
toppes med Smeden, der i Mands Minde havde været
den eneste tysksindede Mand i Vonsbæk, det danskeste
af alle Sognene i Nordslesvig, det man først
og fremmest gjorde Regning paa: &mdash; var det en
Adresse, en Indsamling i patriotisk Øjemed, en politisk
Demonstration af hvilken som helst Art &mdash;
Vonsbækkerne, det var de sikre Mænd, det vidste
man, og det vidste de selv med en usigelig Stolthed.
Han kunde som sagt forivre sig, men ellers var
Jørgen Hjorth en rolig Mand. Han var som Racen
i det Hele er: i det ydre stor, stærkt bygget, lidt
knokkelfør, i det indre tavs, støt, af en lukket Selvstændighed,
en Mand, som man tager, hvor man
sætter ham. Der var et fast Drag om hans Mund;
han var af dem, der i ingen Betydning af Ordet
»gi'er sig«. Men Konen, lille og temmelig fed, var
let bevægelig baade til Latter og Graad, aabenhjærtig
og aabenmundet, med en udpræget Lyst til
at sige imod og smaadrille.</p>

<p>Det kunde ikke være andet, end at en Mand som
Hjorth maatte nyde stor Anseelse baade i og udenfor
Sognet og faa adskillige Tillidshverv betroet:
han var Formand i Sogneraadet, Medlem af Bestyrelsen
for Sparekassen for Haderslevs Omegn og
med i Dyrskue-Komitèen. Paa Dyrskuets aarlige
Fest sad han ved den fine Ende af det hesteskoformede
Bord i »Harmoniens« dannebrogssmykkede
Festsal; men han holdt ingen Tale.</p>

<p>Det er en Selvfølge, at Jørgen Hjorth og hans
Kone vare med ved Slesvigernes Besøg i København
baade i enogtreds og i femogtreds. Siden den
Tid var det de urustelige Minder fra disse Septemberdage,<span class="pagenum"><a name="Side_38" id="Side_38" title="[S. 38]"> </a></span>
der altid i højtidelige Øjeblikke hentedes
frem fra Hjærnekisten som et kostbart Familje-Service
og pudsedes op til hele deres gyldne nationale
Festglans, der fyldte Medlemmerne med en adelig
Stolthed: &mdash; der var alle de andægtig blottede, bøjede
Hoveder, i det højtidelige Halvmørke, rundt om
Frederik den syvendes guldkransede Egekiste, under
Domkirkens mægtige Hvælvinger, der syntes at
skælve, medens den fantaserende Organists slesvigske
Begejstring opsendte bredtonede Hymner til
Hærskarernes Gud og atter druknede Tyskerne ligesom
Pharaos Hær i de sølvskummende Bølger, der
væltede sig under Orgelpibernes Storm: &mdash; der var
Tivoli-Aftenen med den prægtig illuminerede Basar,
som et Slot af Ædelstene, og med det urolige Fakkellys
ind under den hvidgule Rand af sitrende Bladmasser
og henover den bølgende Menneskevrimmel,
der overdøvede Orkestrets Instrumenter, idet alle
som èn istemte Fædrelandssangene; &mdash; der var først
og sidst selve Festdagen ved den slesvigske Sten,
under den solskyede Septemberhimmel, med det kølige
Lys over brunlige bredkuplede Bøge, gulladne
Græsbølger og Sundets mørkeblaa Strimmel, med
det endeløse Pilgrimstog, de vajende Dannebrogsfaner,
Talerne og Sangene, &mdash; og om Aftenen det
lejragtige Gildelag, som havde et Offermaaltids
glade Højtidelighed, og hvor Rusen var hellig under
de mørke Bøgekroner, hvorover Stjærnerne tændtes,
&mdash; og saa ud paa Morgenen den syngende Hjemkørsel
paa Kapervognene langsmed det blanke Sund,
der hvidnedes i et dæmrende Gry.</p>

<p>Det var denne Billedrække, der sysselsatte den
femtenaarige Drengs Fantasi. Denne Tids Navne,<span class="pagenum"><a name="Side_39" id="Side_39" title="[S. 39]"> </a></span>
Navne som Orla Lehmann, Clausen, Ploug, havde
for ham den Klang, hvormed Helgennavne kildre
Abatens Øre; &mdash; og han saà disse Mænd busteagtig,
som overnaturlige Hoveder, under en Tronhimmel
af Dannebrogsfaner, over Guirlander af Bøgegrene.
Saaledes var han fra Hjemmet af højre og nationalliberal,
uden at vide det. Thi det varede endnu
længe, inden han fik Færten af, at der ogsaa var
andre, ja ganske modsatte Meninger og Stemninger
overfor disse Mænd og disse Idèer, at der kunde
rettes Kritik, ja endogsaa rejses Anklage mod dem
og fældes Dom over dem. Og da han fik det at vide,
kunde han møde disse kætterske Vaaben, usaarliggjort
ved den sejge Haardhudethed, som bestandige,
ubrudte Barndomsindtryk fremhærde just i et bøjeligt
Sind, og sikret mod at lokkes ud paa vildsomme
Stier fra den fædrene Kongevej ved disse Patent-Skyklapper,
som Nationalbevidstheden næst efter
Religiøsitet er aller dygtigst til at binde om Panden
paa dem, hos hvem den bliver en herskende, tyrannisk
Følelse.</p>

<p>Gaarden i Vonsbæk hørte til de større; den var
paa 130 Tdr. Land. Men Niels Christian var den
tredje yngste af en temmelig betydelig Børneflok,
saa det gav sig af sig selv, at han ikke fik nogen
Gaard, hvis han da ikke giftede sig den til. Gaarden
maatte for enhver Pris ikke deles; &mdash; alle de
rede Penge og lidt til var gaaet med til Faderens
Byggeforetagender, saa at det ikke blev stort, der
kunde udbetales til de yngre Søskende, og endda
vilde Jens, der arvede Gaarden, ikke komme til at
sidde overdrevent godt i det. Men han hjalp sig
nu med et gammelt Husraad: &mdash; han ægtede en rig<span class="pagenum"><a name="Side_40" id="Side_40" title="[S. 40]"> </a></span>
Gaardmandsdatter, som han havde danset med i
»Harmonien« ved Dyrskuet, rigtig en flot Pige af
dem nordfra, der stillede i Silkekjole og med kunstige
Blomster.</p>

<p>Niels Christian havde altid været skrap til Bogen,
og saa blev det da bestemt, at han skulde læse til
Skolelærer. Fik han saa ikke Gaarden, saa havde
han dog den Fordel fremfor Jens, at han blev sin
egen Konges Undersaat og Embedsmand og slap
for at komme under den prøjsiske Korporalstok.</p>

<p>Da han var sexten Aar, kom han saa paa Seminariet,
og man valgte et, hvor en Slesviger var Forstander.
Det laa kun en lille halv Mil fra Yderslev,
og han fik Logis og Kost hos Per Andersen.</p>

<p>Det var slet ikke det, han forstod ved en god
Bondegaard. Et Værelse, der var saa lavt, at man
frygtede for at støde Panden mod Tværbjælkerne,
sparsomt oplyst gennem de smaa, skæve, tilsmudsede
Ruder med en sjattet sirtses Gardin-Kappe, en
simpel, lang Træbænk langs Væggen under Vinduet,
foran den et umalet, tilfedtet Fyrretræsbord og saa
nok en Træbænk, henne i det altid halvmørke Hjørne
en stor Seng med en uhyre blaadigtens Dyne &mdash;
ligesom stoppet til Sadel for en Mare &mdash; og i det
andet Hjørne en brunrød Kiste, &mdash; det var Skuepladsen
for Familiens Færden, for saa vidt den ikke
foregik i Køkken, Kælder, Stald eller Mark. Noget
i Retning af hvad man plejer at kalde Møbler fandtes
kun, i en mager og forkrøblet Tilstand, i det lille
firkantede Værelse, hvor Per Andersen modtog disse
mere standsmæssige Gæster, hvem han trakterede
med en Bajer og en sort Cigar. Men hvor var den
egentlige Storstue henne? Hvor var den med sin<span class="pagenum"><a name="Side_41" id="Side_41" title="[S. 41]"> </a></span>
lange krølhaarsstoppede, damaskbetrukne Familiesofa,
med Mahognibordet, med de tulipanblussende
Lænestole og perlesyede Fløjelspuder tittende koket
frem gennem Aabningerne i de hvide Antimakasser,
med sin Duft af Lavendler og Ovnlak, med sine
Slagscene- og Helte-Lithografier paa det blomstrede
Tapetpapir, og med sit Klaver, paa hvis gulnede
Taster Datteren i det tarveligste Tilfælde kunde
spille »den tapre Landsoldat« og »Paaskeklokken
kimer« med èn Finger? &mdash;</p>

<p>En Datter var der imidlertid, skønt hun ikke
kunde udføre disse musikalske Kunststykker. Hun
var temmelig høj og slank, endnu ikke fuldt udviklet,
og havde et lille brunet Hoved, med store
vandblaa Øjne, der ikke laa dybt nok, en lille sluttet
Mund, og uden den hos Landets Døtre sædvanlige
Opstoppernæse, der syntes at ville give Betragteren
et Indkig i Hjærnen, og som var Hjorths Aversion.
Hendes ufærdige Bevægelser havde, naar hun blev
livlig, den godlidende kejtede Ynde, som er det bedaarende
hos en halvvoxen Hundehvalp. &mdash; Da
Hjorth havde bôt et Par Maaneder hos dem, begyndte
hun at gaa til Læsning. Ofte, naar han efter
at være kommen hjem fra Seminariet sent paa Eftermiddagen,
havde faaet Maden i sig, og træt satte
sig til at læse sit Pensum af Judas og Israels Konge-Historie,
bankede det næsten uhørlig paa Døren,
og efter hans gentagne »Kom ind!« smallede Kristine
sig paa Hosesokker gennem en beskeden Dørsprække
ind i det lille Kammer. Hun sku' da hilse
fra Mo'er ... og be'e Hr. Hjorth ... om han itte
vilde lægge noget yd ... for hende ... i Lærebogen
... for ... hun ku' da'tte ... sæl ...<span class="pagenum"><a name="Side_42" id="Side_42" title="[S. 42]"> </a></span>
hitte yd ... a' 'et. &mdash; Saa begyndte han da, idet
han lænede sig tilbage i Stolen, et naivt, pedantisk
Foredrag, som udførligere gentog en eller anden
frygtelig Forklaring af Luthers Katekismus, medens
hun, siddende yderst paa Hjørnet af en trevlet Rørstol,
krammede og drejede Spidsen af sit Forklæde
til en Snegl, udstødte et fortvivlet »jou«, og stirrede
paa den underlige urolige Skygge, som hans
Hoved satte paa den kalkede Væg, medens Tanen
paa Tællelyset krummede sig og den osende Flamme
slog op, &mdash; indtil hun tog Mod til sig og snød
det med Fingrene. &mdash; Efter at have udskudt sit sidste
»jou« og mumlet et »mange Tak«, listede hun
atter lydløst ud af Døren, stak sine Fødder i Træskoene
og traskede bort, idet hun plaprede: »Vand
gør det vistnok ikke men Guds Ord, som er nede
i Vandet og Troen, som forlader dette Guds Ord
i Vandet. Thi uden Guds Ord er Vandet blaat Vand,
det er ... det er ...« Og stakkels Kristine standsede
ganske ør i Hovedet og tænkte fortvivlet paa
den næste Dag, der var en af dem, paa hvilke den
pligtivrige Pastor Krarup bragte Katekismus-Guden
sit to-Gange-ugentlige Børneoffer, idet han kedede
Konfirmanderne ihjel gennem tre stive Klokketimer.</p>

<p>Per Andersens Kone, Ane, var svagelig og from.
Omtrent hvert andet Aar rejste hun til København
for at consulere en Læge, hvem hun dyrkede med
en overtroisk Beundring, skønt han var temmelig
ung, skønt han var Jøde, skønt han næsten ingen
Recepter skrev (hvilket i Begyndelsen gjorde hende
mistroisk), og skønt hun derved paadrog sig Distriktslægens,
den gamle Doktor Falkenstjærnes, Had<span class="pagenum"><a name="Side_43" id="Side_43" title="[S. 43]"> </a></span>
og udfordrede hans skrækkeligste Eder. Hun var en
af de faa, der ikke blot stillede i Kirken paa Omgang
med Husbonden, Karlen og Drengen for at
holde Gaarden repræsenteret. Hjemme var hun temmelig
stille og ofte lidt klynkende. Hun holdt af at
læse og elskede Blomster, som hun havde fyldt Vinduerne
med. Hjorth snakkede kun sjælden med
hende.</p>

<p>Heller ikke med <a class="corr" name="rett_5" id="rett_5" title="var: Peer">Per</a> Andersen havde han meget
at gøre. Det var ikke nogen ordesløs Mand, og han
følte ingen Trang til at give sig synderlig af med
et sextenaars Flødeskæg. Hjorth, paa sin Side, kom
snart til at se dybt ned paa Egnens Beboere i det
Hele, som paa Folk, der vare blottede for højere Interesser.
Han kom jo fra en Egn, hvor Storpolitiken
og Nationalfølelsen, der ligesom hyppig beskaarne
Træer havde faaet en kunstig Frodighed, bestandig
holdt Sindene smykkede i en højtidsfuld Sørgedragt,
og han forstod ikke, at saaledes kunde det ikke
være overalt, at der maatte være andre Steder, hvor
Sjælene næsten aldrig afførte sig deres Arbejdskittel.
Naar han saa en Gang imellem kom med til
et Gilde, var det næppe nok, at Kongens og gamle
Danmarks Skaal blev drukket, end sige at Samtalerne
bestandig kredsede om det store Spørgsmaal;
flove Anekdoter, mer eller mindre smudsige Historier,
smaa Vitser, skaarne over samme plumpe Læst,
og saa Kortene &mdash; det var deres Festlighed. &mdash; Og
det gik ikke højere, naar han hørte dem snakke
paa Tomands-Haand. Naar Per Andersen fik en af
de »gode Mænd« ind i det Allerhelligste, hvis Væg
var smykket af et Lithografi forestillende Frederik
den syvende paa Castrum doloris, omgiven af Kandelabre,
der lignede en Allè af Bomuldstræer, naar<span class="pagenum"><a name="Side_44" id="Side_44" title="[S. 44]"> </a></span>
Gæsten var bleven klemt ind i det haarde Sofahjørne
og havde faaet skænket sin Bajer op med Topskum,
og naar man havde tændt en af hine sorte Cigarer,
som paa Kasselaagets Inderside fremstilledes som
hørende til den fortrinlige Kvalitet, der ryges af en
ung Mand i meget vide Lærredsklæder og med en
uhyre Panamahat, hvilken unge Mand i et overnaturligt
Blad bares af fire magre Negre gennem
en Urskov, i hvis fjerede Kroner de massive Røgskyer
forvildede sig &mdash; ja, naar disse højtidelige Forberedelser
var trufne: &mdash; saa var det Spring i Rugen,
Kastningstilfælde blandt Køerne, Kapitelstaxten,
som Præsten havde sat tolv Skilling for højt. &mdash;
I Slesvig snakkede man naturligvis ogsaa om Rugen,
Kvæget og Kapitelstaxten, men det var, som
om der bestandig underforstodes noget andet, som
om en frimureragtig Understrøm i Talen bar de
smaa Uheld og Savn frem som Symbol paa den
store Ulykke og det hjærtenagende Savn. Det kunde
undertiden forekomme En, som lyttede man til et
Par Sammensvornes Kragemaal, hvori uskyldige
dagligdags Ord skjuler en farlig Hemmelighed. Og
naar de saa efter en Samtale om Foldighed og Høslæt
gav hinanden Haanden, saa var det, som tog
de hinanden tavst i Ed paa at bevare Hemmeligheden
og leve for Sagen.</p>

<p>Engang imellem kunde det vel hænde, at Samtalen
gled over paa Politik. Men det var kun sjælden,
for i de Aar var der ikke megen Grøde i den
Retning. Og naar det skete, saa forekom først det
Hele den slesvigske Yngling rigtig smaaligt og usselt,
et latterligt Fedteri af Splid og Partikævl, for saa
vidt som han da overhovedet kunde faa nogen Mening<span class="pagenum"><a name="Side_45" id="Side_45" title="[S. 45]"> </a></span>
ud af det, hvilket ikke altid var Tilfældet.
Og Politiken &mdash; det var dog det samme Felt, som
man levede paa derovre: &mdash; det var den samme
Jordbund, som dèr havde avlet en søjlestammet,
kuppelkronet Bøgeskov, hvor Hævnens Ørne byggede
Reder, og som her dækkedes af lavstammede
Purrer, fulde af hæse Krager! &mdash; Hvad var det saa
for et Folk<span class="corr" title="fjernet: ."></span>?</p>

<p>Og dog var det jo dette Folk, som de sukkede
efter at genforenes med. Jo lettere derfor hans Foragt
hævede sig over denne Landbefolkning, der omgav
ham, desto lødigere maatte han som Modvægt
gøre sin andagtsfulde Vurdering af det danske Folks
Intelligens, der saa meget mere var en Genstand
for mythedannende Tro, som han aldrig selv var
stødt paa den, &mdash; hint Parti af Folket, der herskede
ifølge sit frie, dannelsesskærpede Syn, sin idèbaarne
Vilje, sin kamp-rede Patriotisme, &mdash; de Mænd, der
vare gaaet foran i den uforglemmelige Kamp for
Sønderjylland, som havde holdt de malmfulde Taler
og digtet de kimende Sange, men hvem han nu
saà blive betragtede som lydende Malme og klingende
Bjælder af alle disse rundt om ham. Det undrede
ham ikke; thi hvilket Samkvem, hvilken Forstaaelse
kunde der være mellem disse og hine? Det
var nu engang Naturens Orden, at de til Jordklumpen
klæbende skævede til dem, hvis Isser syntes
at støde mod Stjærnerne.</p>

<p>Undertiden kunde det dog falde ham ind at stige
ned til Dalsumpens Kvækken fra sin Foragts tavse
Tinde.</p>

<p>En Dag, da han havde hørt Per Andersen sammen
med en Ven inde i det møbelholdige Lønkammer<span class="pagenum"><a name="Side_46" id="Side_46" title="[S. 46]"> </a></span>
støbe politiske Kander med Stiftstidendens Leder
som Potteskive, &mdash; spurgte han sin Vært, hvor
det kunde være, at det var saa slemt at være nationalliberal,
da det var godt baade at være national
og at være liberal. Dette var en logisk Vanskelighed,
som Per Andersen ikke før havde klaret sig,
men han søgte ikke at skulke fra den. Medens han
dejgtyggede en Cigarstump, som han havde tilbage
fra Besøget, indrømmede han: »Jou, &mdash; det
er meget rigtigt ... det er for saa vidt ikke aa nægte
... Vi vil jo alle være nationale og ikke Tyskere
og Papister og saadan noget... Og naar jeg siger
om Kammerraaden, at det er en liberal Mand, saa
er det jo da heller kun for at rose Manden.« Nu mente
Hjorth at have vundet Spillet og vilde slutte, at
det var udmærket, naar man var begge Dele. Men
Per Andersen afbrød ham: »Ja, saadan at forstaa,
hver for sig ... Men&mdash;n se, at &mdash; det er med nationalliberal
ligesom med Lejesæd ... Et Leje, det
er jo en god Ting, naar man har sjovet sig træt;
&mdash; og Sæden, den er jo da Guds fornemste Gave,
som vi lever af ... Men &mdash; tilsammen er det sgu
noget forbandet Kram; vi har altfor meget af det
iaar.« &mdash; Og da Hjorth saa trængte ind paa ham
for at faa at vide, hvilke Forbrydelser de Nationalliberale
da havde begaaet, blev han maalløs ved at
høre, at de blandt andet var Skyld i, at vi havde
mistet Hertugdømmerne.</p>

<p>Fra det Øjeblik af betragtede han Per Andersen
saa noget nær som smaafjollet.</p>

<p>Undervisningen paa Seminariet optog tyrannisk
næsten hvert Minut af hans Tid, uden i Virkeligheden
at udfylde noget af hans aandelige Liv. Der<span class="pagenum"><a name="Side_47" id="Side_47" title="[S. 47]"> </a></span>
var en Uendelighed af Regning, med Opgaver om
sindrige Vandringsmænd, der paa forskellig Tid begav
sig paa Vej fra forskellige Steder og gik i forskellig
Retning med forskellig Hastighed, og som nu
stillede den ublu Fordring til Niels Christian Hjorth
at faa at vide, hvor langt de ved denne umotiverede
Fremgangsmaade vare blevne fjærnede fra hinanden;
&mdash; der var en dræbende Masse Religion: Lærebog
med Forklaringer til Forklaringerne og Skriftsteder
nok, til at en Østerlænder kunde have bedækket
Mure og Vægge i en hel By dermed, Udenadslæsning
af hele Evangelier med forkerte Parallelsteder
til de andre, og Bibelhistorie i Detailler indtil de
allermindste Profeters tvivlsomme Levetid &mdash; der var
lidt Geografi og Historie, saa vidt mulig aftørret
til Kalendre af Bynavne og Aarstal, hist og her
oplivet af Anekdoter, der hang som Kødtrevler paa
et Skelet, &mdash; og saa var der endelig, til opmuntrende
Tumleplads for den frie nordiske Aand, nogle Eddamyther,
der udlagdes moralsk og kristeligt, eller en
ligeledes moralsk og kristelig Saga om en eller anden
gammel juridisk Trætte om en Stenlod paa Island,
som endte med at den, der havde Uret, brændte
Huset ned over sin Kontrapart, eller med en Tvekamp,
hvori den overvundne, idet han bandt de
udhængende Tarme op, beviste sin ophøjede Foragt
for Liv og Evighed ved at anvende sine sidste kostbare
Øjeblikke til at deklamere et Par fuldstændig
meningsløse Vers, uden Rythme, og hvis Ord vare
rystede sammen Hulter til Bulter, som Lotterinumre
i en Pose. &mdash; Udenfor den bestemte Tid var
der frivillig Undervisning i Musik, men denne Kunst
havde slet ingen Tiltrækning for ham, og han lærte<span class="pagenum"><a name="Side_48" id="Side_48" title="[S. 48]"> </a></span>
kun det aller nødtørftigste, at klimpre lidt efter
Noder paa en gammel Violin, saa at han med Besværlighed
kunde lære sig en ny Salmemelodi. &mdash;
En Smule dansk Literaturhistorie og Anthologi var
det eneste lysende Punkt, men det belystes af en
vindtør Person, som interesserede sig mere for, om
man burde skrive Skæbne med j og med e eller æ,
end for Literaturens bestemmende Strømninger, som
helst nøjedes med at paaklistre Forfatteren de interessante
Etiketter »ophøjet Fantasi«, »<span class="sic" title="[sic]">uudtømmeligt
Humor</span>«, »ædel Melankoli« o. s. v., og som trak sine
Elever om ved Næsen i det gyselige Uføre hinsides
Holberg, medens han aldrig naàde til at overskride
Oehlenschläger. Det væsentlige blivende Udbytte af
denne Undervisning var for Hjorths Vedkommende
senere i Livet en Erindring om, at den første danske
Avis paa Kristian den femtes Tid blev skrevet paa
Vers af en Person, hvis Navn han havde glemt.</p>

<p>Han søgte at holde sig skadesløs for Seminariets
Kedelighed ved allehaande Smaaspilopper, til hvilke
han var den dristigste og mest opfindsomme af
Disciplene. Især frygtede alle Lærerne hans nærgaaende
Interpellationer; og Religionslæreren, der i
sin Tid vilde have været Præst, og hvis i Forvejen
lidt svage Hjærne var bleven helt fortumlet ved mislykket
Nippedrik af Theologiens gamle Vin, &mdash; ham
løb det ganske koldt ned ad Ryggen, naar Hjorth
begyndte paa disse spidsfindige Krydsspørgsmaal,
hvori der syntes at spire en vordende Dogmatiker
eller Skeptiker &mdash; hvilken af Delene var det endnu
vanskeligt at have nogen Mening om.</p>

<p>Det var derfor heldigt for ham, at det allerede
var i hans første Læreaar, at Kristine søgte Bistand<span class="pagenum"><a name="Side_49" id="Side_49" title="[S. 49]"> </a></span>
hos ham mod Lærebogens Ubegribelighed. Senere
vilde han have været mindre redebon til at give
hende Forklaringer, som ingen af dem forstod, og
han vilde ikke have vakt hos hende denne ydmyge
Ærefrygt, som en dunkel Sikkerhed altid vækker hos
en svag Aand, hvem den træder myndig imøde.</p>

<p>Efterhaanden blev hun den eneste, han havde noget
synderligt at gøre med, den eneste, i hvis Selskab
han havde Lyst til at sladre en halv Times
Tid hen, enten det nu var paa Marken, medens hun
malkede, eller i Køkkenet, naar hun skurede Gryder.
Det var mest Sognets unge Piger og Knøse, der maatte
holde for; &mdash; han var jo selv af dem, der i al Godmodighed
ikke skaanede, og naar han havde faaet
hende lidt paa Gled, kom der ogsaa ud af den lille,
sluttede Mund Bemærkninger, der viste, at hun havde
et skarpt Blik. Eller ogsaa fortalte han hende om
sin Hjemstavn, om Naturen og Menneskene, Gaardens
Indretning, Krigen og den patriotiske Løftelse, hvilket
hun altsammen lod til at finde saare smukt.
Men naar det havde varet ved henimod en halv Times
Tid, døde Samtalen hen, han kedede sig saa
smaat og gik, skønt modstræbende. Efterhaanden begyndte
han dog ogsaa at finde Behag i disse enkelte
dovne Ytringer, afbrudte af længere Pavser med
Mælkestraalens sprøjtende Strippen i Pjæsen eller
Skureviskens Skraben over Lerglasuren og Kobberet.
Saa laa han paa Ryggen i Græsset eller sad paa
Disken, betragtende hendes kraftige Arm i Arbejdet,
naar Albueleddet spændte sig ganske blankt, og de
fine Dunhaar gnistrede i Sollyset. Og naar hun løftede
op, beundrede han hendes Smalben, som han
havde Lyst til at gribe om. Hun var nu voxet til<span class="pagenum"><a name="Side_50" id="Side_50" title="[S. 50]"> </a></span>
sine Bevægelser, og hendes Magerhed havde rundet
sig til en harmonisk smækker Figur.</p>

<p>Der var et Sted bag i en Udkrog af Haven ved
en halvaaben Læde, der hang ubevægelig paa sine
rustne Hængsler, og hvis raadnende Lægter havde
boret sig ned i Jorden. Midt i et Vildnis af Stikkelsbær- og
Ribsbuske, som Hønsene puslede om imellem,
stod en gammel Brønd, hvis Vippestang oppe over
de frønnede Krægers bladfattige Kroner bøjede sig
under Kampestenens Vægt. Paa saadan en rigtig lun
Sommerdag, naar Solen fra en skyløs Himmel brændte
ned over den tyndtskyggede Have og syntes at tænde
Kalken paa Huslængen, der overalt lyste gennem
Løvet, da var det en Nydelse at bære hendes Spand
herhen, hvor midt i den vellystig bagende Hede,
fuld af Sommerfuglevinger og Bisummen, en frisk
Kølighed sivede op mellem de altid fugtige, mostykke
Sten og aandede ud gennem de gabende, lavspættede
Brøndbrætter. Medens hun bøjede sig frem
for at lade Spanden gaa ned og med et kraftigt
Klask dukke under i det dybt blinkende Vand, var
hun, selv om hun havde villet, ude af Stand til at
værge sig mod hans Arm, der lagde sig om hendes
Midje; &mdash; og naar saa Spanden skulde trækkes op,
var det fristende at hjælpe til og i Forvirringen
fæstne sin Haand om hendes, der var stor og velformet,
medens han saà hendes leende Ansigt nærme
sig der nede fra det fugtige Mørke vuggende paa
Vandspejlet i den dinglende Spand. &mdash; &mdash;</p>

<p>Kort efter at han som »meget duelig« havde bestaaet
sin Afgangsexamen ved Seminariet, fik han
Plads som Hjælpelærer ved en fynsk Landsbyskole.
»Men De kommer vel nok igen over til os, Hjorth?«<span class="pagenum"><a name="Side_51" id="Side_51" title="[S. 51]"> </a></span>
sagde Kristine Aftenen før Afrejsen. &mdash; »Ja, det haaber
jeg da,« svarede han; »det er vel ikke en Afsked
saadan for Evigheden.« &mdash; »Ja, for der er jo nu Hansen,
... han kan vel ikke holde ud saa meget længe
endnu ... og saa kunde jo Fader nok ... i Sogneraadet
... hvis De da havde Lyst til at bo her.«
&mdash; Denne trofaste Fremtidsplan smigrede <a class="corr" name="rett_6" id="rett_6" title="var: han">ham</a> meget,
skønt han ikke fæstede synderlig Lid til den.
Ved Afskeden var Kristines Øjne rødkantede, og han
var ogsaa noget beklemt ved at sige Farvel.</p>

<p>Den gamle Lærer, hvis Medhjælper han var bleven,
var en affældig Stakling, som, meget snavset,
med pjusket langt Haar og Skæg, i ukendeligt Linned
og en trevlet Frakke, sjokkede om i udtraadte
Morgensko, pattende paa en forstoppet, stumpbidt
Pibe, hvis Porcelæns Hoved og Svampedaase fra Tid
til anden faldt ned i Snoren og øste deres Indhold
ud over hans af Tidens Omskiftelser mangefarvede
Buxer. Han var næsten ganske sløv og aldeles ude
af Stand til at lære Nogen noget, saa at hele Herset
med en ganske uvidende Skoleungdom tilfaldt Hjorth.
Kun et Arbejde havde den gamle Petersen forbeholdt
sig selv at nysle med; det var Expeditionen af Breve
og Aviser, thi Skolen var Sognets Brevsamlingssted.
Varetagelsen af dette vigtige Hverv optog en stor
Del af hans Dag. Tiden indtil Middag var ikke for
rigelig til Pakningen af Posttasken, der maatte hænges
ud paa Ledstolpen ved Landevejen en halv
Time før Tiden, hvilken resterende halve Time saa
tilbragtes med at gaa frem og tilbage til Byens Udkant
og kigge ud ad den snorlige Vej efter Vognen,
der aldrig syntes at ville komme. Naar saa Posttaskerne
var byttede og de krumbenede Krikker<span class="pagenum"><a name="Side_52" id="Side_52" title="[S. 52]"> </a></span>
havde sat den klodsede, gamle Karet i en haabløs
Bevægelse, &mdash; saa var det Ordningen af Aviserne,
som toges ud af den sorte, sprukne Lædertaske, og
hvis Indhold burde underkastes en flygtig Undersøgelse
af hans Hornbriller, og den interessante, men
vanskelige Sortering af Lærredssækkens Indhold:
Brevene og Postanvisninger, hvilke sidste var hans
stadige Kilde til Sorg, da han aldrig kunde komme
ud af at regne og give igen, men blev ved at staa
og vrøvle og klynke over det uhyre Ansvar, der var
lagt paa hans Skuldre, indtil en arrig Stemme inde
fra det andet Værelse, hvortil Døren stod aaben,
gav ham en skarp Ansporing. Det var hans værdige
Mage, der næsten altid laa begraven under en uhyre
Dyne, skønt hun ikke fejlede andet end en perennerende
Gnavenhed. Saaledes var hun mindst ubehagelig.
Naar hun viste sig i opstaaet Skikkelse,
var hun dobbelt gnaven over dette Offer og endnu
mere snavset og sjusket end Manden, og udbredte
en Parfume af gammel indelukket Sovekammerluft.</p>

<p>I disse uhyggelige Omgivelser, som han saa vidt
mulig isolerede sig fra, gròde Savnet frodig op. Han
lærte i disse ensomme Timer, hvor meget han var
kommen til at holde af Kristine, hvorledes hendes
Selskab var bleven den fordringsfuldeste af hans daglige
Vaner; og han undrede sig over, at han saa
let havde kunnet skille sig fra hende. De fyrige fynske
Piger kunde spare deres indbydende Blikke og
tilladende Smil til den kønne, unge Lærer. Han spøgede
gærne en Aften bort med dem, men det var
den stille, noget træge Sjællænderinde, der holdt
hans Tanker med Selskab i disse betydningsfulde<span class="pagenum"><a name="Side_53" id="Side_53" title="[S. 53]"> </a></span>
Minutter, da de søge en sikker og dyb Ankerplads,
inden de lade sig hvirvle rorløse bort af Drømmenes
lunefulde Bølger. Og naar han i et ensomt Drømmeri
digtede sig ind i en lille naiv Kærligheds Dialog,
saa sang den anden Stemme ikke i det opskræmmede
Ømaal, men drævede lidt paa det flade Sydsjællandske.</p>

<p>Nogen Omgang fik han dog snart med Præsten,
hvis Have grænsede op til Skolens. Pastor Lindekær
var en lærd Theolog; ved Siden af sit Studerekammer
havde han en rigtig Biblioteksstue. Den
høje, duknakkede Mand, hvis behagelige Ansigt havde
faaet noget af Pergamentbindenes blege Glans, lagde
gærne sine Kommentarer til Side for at tale med
Hjorth. Han fandt noget distingveret ved den nye
Lærer, hvis Væsen var let og utvungent, snarest som
en Students, uberørt af Seminaristernes sædvanlige
ubehjælpsomme Stivhed. Men han var ogsaa en velsèt
Gæst i det mindre stille Familje-Paulun, &mdash; enten
det nu var den store vinterlige Dagligstue med Lyset
fra Brændeilden i den firkantede, blomstersnirklede
Kakkelovn spillende let hen over det grønne
skotske Gulvtæppe, med det aabentstaaende Klaver,
med Rafaels Kartoner paa Væggene og den store
gyldenkædede Hængelampe over Mahognibordet, og
med tungtfoldede Gardiner langs Vinduerne, der
havde en Krystalkant af Is, og gennem hvilke Gaarden
indstraalede sit grelle Snelys, &mdash; eller ogsaa det
var den mindre, lyse Havestue med de aabentstaaende
Glasdøre ud til store, sødtduftende Linde, der
kuplede sig, fulde af Fuglekvidder, højt op over
Taget, overskyggende en stor Siddeplads, hvor Hus
og Have ligesom gik i et. Naar han indfandt sig her,<span class="pagenum"><a name="Side_54" id="Side_54" title="[S. 54]"> </a></span>
&mdash; helst paa den Tid, <a class="corr" name="rett_7" id="rett_7" title="var: de">da</a> Dugen var bredt til Eftermiddagskaffen,
og den messingstraalende Samovar
sendte sine Dampskyer ud &mdash;, saa var han sikker
paa en hjærtelig Modtagelse af den lille Præstekone
med det lysende og varmende Smil, som blottede
hendes smukke Tænder, og med den Smule norsk
Akcent og de uvante Udtryk, der klædte hende saa
henrivende og syntes at gøre hende dobbelt venlig,
idet hun hyppig tilkastede ham sit »kære«, ledsaget
af en Opfordring som: »vær saa snil at række mig
Sukkeret«, eller kortere: »Tak for lidt Fløde«, medens
hun stellede med Kaffetøjet, omringet af sin Børneflok,
hvoraf den ældste Datter snart skulde gaa til
Præsten, medens den yngste, der ifølge Navnet
maatte høre til Hankønnet, blev baaret ind af Ammen.</p>

<p>Undertiden kom religiøse eller halvtheologiske Emner
paa Bane mellem ham og den lærde Pastor Lindekær.
Og da Hjorth engang havde vovet sig til at
ytre nogle Skrupler angaaende Rigtigheden af Biblens
Skabelseshistorie, laante Præsten ham en Oversættelse
af Godets Foredrag. Saa studerede han trolig
denne overfladiske Franskmand, som lige uforstaaende
overfor Oldtidens barnlige Fantasitro og
Nutidens mandige Forskerviden søger at slaa Bro
mellem begge, &mdash; og han følte sig beroliget derved.</p>

<p>I det hele skærpede denne Omgang hans Videbegærlighed.
Han syntes sig selv saa udannet og
langt tilbage. Kun at kunne èt Sprog forekom ham
nu næsten en Skam. Og da de lange Vinteraftener
gav ham længer Arbejdstid, begyndte han møjsommelig
at lære sig selv Tysk efter Præstens Anvisning.</p>

<p>Saaledes levede han i Øjeblikket ret behageligt,<span class="pagenum"><a name="Side_55" id="Side_55" title="[S. 55]"> </a></span>
trods sit nærmeste uappetitlige Selskab, ved Hjælp
af nyt Bekendtskab og meget Arbejde. Han slugte
Maaltiderne med en indre Grimace og lukkede sig
saa strax inde i sit simple, men ordenlige Værelse,
hvor Bøgerne ventede ham paa Bordet; &mdash; og fra
sine Besøg i Præstegaarden medbragte han en duftende
Sky af Luften fra et hyggeligt og efter hans
Begreber næsten rigt Familjehjem, der fyldte hans
Kammer for nogen Tid, og som ogsaa tildels beskærmede
ham mod den mindre renlige Lugt i Petersens
Daglig- og Spisestue. &mdash; Men sin største Tilfredshed
havde han af Skolen, der fra en frygtelig
Forsømmelighedstilstand efterhaanden gik bemærkelig
frem, saa at Præsten efter den aarlige Examen
kunde bevidne ham sin særdeles Tilfredshed.</p>

<p>Ogsaa for Fremtiden var hans Udsigt gunstig.
Den gamle Petersen kunde umulig synderlig længe
holde sig paa den Plads, som han aldrig havde udfyldt,
og naar han afskedigedes i Kongens eller Dødens
Naade, henholdsvis med eller uden Pension,
saa var der al Sandsynlighed for, at Hjorth vilde
blive hans Efterfølger, da han understøttedes af Præsten
og var kendt af Sogneraadet som en dygtig
Lærer. Det galdt blot om at holde ud nogle Aar paa
Posten, saa vilde han i en ung Alder faa et forholdsvis
godt Embede med et nyt, rummeligt Hus, en
frugtrig Have og en stor Lod fed Jord, &mdash; et Embede,
der magelig kunde føde sin Mand og hans
Kone med, ja endogsaa et begrænset Antal Børn.</p>

<p>Ved denne Udsigt havde Hjorth altsaa slaaet sig
til Ro. Men saa læste han en Dag i Stifts-Tidenden,
at Lærer Hansen af Yderslev i Sjælland var død
og Embedet opslaaet vakant ... Herregud! var<span class="pagenum"><a name="Side_56" id="Side_56" title="[S. 56]"> </a></span>
han nu færdig! Han kunde ikke tilbageholde et Smil,
idet han lyslevende saà for sig denne komiske Størrelse
med det forbavsede Ansigt, den smalskødede,
kortærmede Kjole og de ubegribelig snevre sorte
Benklæder, der saà ud til at maatte trækkes paa
vaade, ligesom Hestgardens. Han saà disse Ben
skridte op ad Kirkegulvet og hørte ham af sine
Lungers fulde Kraft falsk istemme Offersalmen
»Med høj og festlig Jubelklang«. Saa begyndte den
støvletunge, tavse Vrimlen fra Stolene ud i Midtergangen,
og blandt de forreste var Per Andersens
spinkle Skikkelse med den ragede, lidt forskaarne
Hage over det sorte Halsbind og det tynde, graasprængte
Haar vandkæmmet over Issen; men yderst
i en af Stolene paa Kvindesiden saà han Konens
sygelige Ansigt med et sødligt Træk om Munden
og ved Siden af Kristines i smuk ubevægelig Ligegyldighed,
pyntet af den nye Straahat ... Det faldt
ham ind, at den nye Straahat, som hun dengang
havde været saa stolt af, maatte være bleven gammel
og de kirsebærrøde Silkebaand falmede. Hvor
det var underligt! det var et Øjeblik forekommet
ham saa hjemligt, som om han slet ikke havde været
borte fra dem. Og pludselig blev han overvældet
af en ubændig Længsel efter at leve igen paa samme
Sted som hun.</p>

<p>Hvad om han søgte Kaldet? Det var jo Kristines
Plan, og hun havde lovet <a class="corr" name="rett_8" id="rett_8" title="var: af">at</a> faa Faderen til at gøre
sit Bedste for at skaffe ham det. Mon hun endnu
var ligesaa begærlig efter at faa ham til Yderslev?
... Han kunde jo dog prøve ... Rigtignok var Udsigten
bedre, naar han ventede ... Men èn Fugl<span class="pagenum"><a name="Side_57" id="Side_57" title="[S. 57]"> </a></span>
i Haanden &mdash; man vèd hvad man har o. s. v....
og desuden &mdash;</p>

<p>Saa brød han over tvært og skrev et Brev som
en Forskrift til Per Andersen med et inden i til
Kristine.</p>

<p>Nogle Dage senere fik han Svar. Det var aabenbart
skrevet af Kristine som Sekretær; Bogstaverne
vare hendes, men Aanden var Pers. &mdash; Det var rigtig
pænt af ham, at han vilde over til dem igen.
Og det kunde vel ogsaa nok lade sig opføre. Over
det at Embedet jo hørte til de vovere, som der ikke
var saa begærede. Det volded den gamle Hansens
Særheder, at han havde siddet dèr saa længe. Han
havde jo ikke nogensinde tænkt paa at forandre sig,
og saa syntes han, han havde sit Udkomme, og
gad ikke være over at flytte sig og lære et andet
Sogn at kende. Et nyt Embede det var for ham
akkurat ligesom da de forærede ham den nye Merskumspibe
paa Halvhundredaars-Festen; &mdash; han røg
den sgu aldrig til, men gik immer og hev paa den
gamle sure, hvis Hoved revnede af Skorpen. &mdash;
Men for en ung Mand var det jo da ligegodt saa
meget passeligt. Forresten havde der ogsaa været
Tale om, at Skolen skulde have en Lod, og laa ude
ved Præstestien. Men der blev nok ikke noget af.
De andre Sogneraadsmedlemmer havde været meget
rimelige, saa det var saa godt som i Orden.</p>

<p>Et Par Maaneder derefter fik han sin Udnævnelse.</p>

<p>Pastor Lindekær blev ubehagelig overrasket og
lod ham føle det paa en halvt smigrende, halvt stødende
Maade; men den lille Præstekone saà lige ind
i ham med sit lyseste Smil, trykkede ham meget<span class="pagenum"><a name="Side_58" id="Side_58" title="[S. 58]"> </a></span>
længe og fast i Haanden og sagde, at de vilde komme
til at savne ham. Den gamle Petersen mumlede, at
det var da en forbandet Historie, nu skulde man
til at se sig om efter en ny Mand, og inde fra Sengen
snerrede hans Kone en uforstaaelig Forbandelse.</p>

<p>Saa rejste han.</p>

<p>I Yderslev gik han strax hen til Per Andersens.
Manden var i Marken, og Konen paa et af sine københavnske
Lægebesøg. Kristine kom ind fra Køkkenet
og bød ham Velkommen med det ubestemte
Smil, som hun anvendte ved alle passende Lejligheder.
Det var et af disse Smil, med hvilke der smiles
i Anledning af En, højst til En, aldrig ind i En,
&mdash; et af dem, der ligesom netop naàr Øjeæblet og
saa glider af, ud til Siden, man vèd ikke selv hvorhen,
&mdash; til en Anden, til Alle, til ingen Ting ...
Han takkede hende: &mdash; det var jo hendes Skyld,
at han var kommen tilbage. Hun kunde vel huske,
hvad hun havde sagt Aftenen før han rejste. &mdash;
Jo, det kunde hun nok. Men maaske for at slaa
den Sag hen, begyndte hun at spørge ham ud om,
hvordan det var gaaet ham i de to Aar. Han fortalte,
hvad han mente kunde more hende, og saa
maatte hun til at diske op med sit. Det gik som
han var vant til i gamle Dage: da de havde talt sig
gennem en halv Time, begyndte de at lede efter
Ordene, og faldt under Søgningen i disse Pavser,
der deltes pinlig lange af den halte Dikken fra Vækkeuhret
over Sengen, og i hvilke man fra Loen, af hvis
Halvdør det slog ud som Røg, hørte Lyden af Tærskemaskinen,
den uafbrudte, stigende og faldende
Surren og de regelmæssige, korte Syd af det kastede
Korn. &mdash; Kristine havde hæget sig ved at<span class="pagenum"><a name="Side_59" id="Side_59" title="[S. 59]"> </a></span>
tage et pænt Forklæde paa; hun sad nu og snòde
dets Hjørne fast til en Snegl, ligesom hun havde
plejet, naar han forklarede hende Katekismen. Pludselig
saà hun op og sagde:</p>

<p>&mdash; Har De Lyst til at se mit Udstyr?</p>

<p>&mdash; Udstyr! ... Skal De giftes?</p>

<p>Kristine blev rød i Hovedet:</p>

<p>&mdash; Ja&mdash;a, det skal jeg vel nok &mdash; en Gang ...
Hvis da Nogen vil ha'e mig, tilføjede hun smilende,
med udfordrende Beskedenhed. &mdash; Men nu skal De
se! vi har været flittige.</p>

<p>Hun slog det blomstrede Laag op paa en stor Kiste.
Det var en Uendelighed af Linned og Lærred:
Underklæder, Dækketøj og Lagener, skinnende hvide,
mærkesyede med vældige blaa Navnetræk. Hjorth
blev ivrig i sin Beundring; han knibsede med Randen
af Lærredet, som han havde set Kræmmerne
gøre, strøg varsomt glattende Haandfladen over
Linnedet, faldt i Begejstring over Hexestingene.
Men medens hun fremviste hvert Stykke med en nydende
Stolthed, vare hendes Bevægelser lidt kejtet
forlegne, og Kinderne blussede. Hun havde gjort en
vigtig Opdagelse i den angstfulde Maade, hvorpaa
hans pludselige Spørgsmaal havde presset sig frem.</p>

<p>&mdash; Naa er I allerede ved Linnedet? udbrød Per
Andersen, der kom ind, paa Træsko, uden Frakke,
men med tværstribede Uldtrøjeærmer stikkende ud
gennem Armhullerne paa den lige nedhængende Vest,
der spillede i Lavens grønne og gulige Toner. &mdash;
Velkommen tilbage, Hr. Lærer! ... Naa, Kirsten
har vel ikke engang buden Dem en Taar Øl. &mdash;
Kom nu her ind til mig.</p>

<p>Saa blev Hjorth bænket i det haarde Sofahjørne<span class="pagenum"><a name="Side_60" id="Side_60" title="[S. 60]"> </a></span>
med Udsigt til de blomstrende Bomuldstræer om
syvende Frederiks Castrum doloris, fik sin topskummende
Bajer skænket op og tændte sig en Cigar
af hin fortrinlige Kvalitet, hvis egentlige Bestemmelse
var at nydes af en ung Planter, naar Slaverne
bar ham i et Kæmpeblad gennem Urskoven. &mdash; &mdash;</p>

<p>Hvis der endnu havde været nogen Tvivl tilbage,
om han virkelig elskede Kristine, saadan som han
mente, at man burde elske den Kvinde, man vilde
tage til Ægte for Gud og Mennesker efter at have
raadført sig med Gud og sin Samvittighed, &mdash; saa
var denne Tvivl bleven tilintetgjort, da Kristine
spurgte ham, om han vilde se hendes Udstyr. Den
øjeblikkelige Angst, der havde gjort ham saa dum,
skønt han ligesaa godt som andre vidste, at de forsynlige
Gaardmandsdøtre tænke paa Udstyret før end
paa Manden, denne Stemmen for Brystet, der tog
Vejret fra ham, og saa igen den uendelige Lettelse,
den Jubel, hvormed han havde snappet hendes Ord:
»Dersom da Nogen vil ha'e mig«, og hendes Smil,
der syntes at sige: »Tag mig, hvis du vil« &mdash; alt dette
var usvigelige Vidnesbyrd om, at han havde sat sin
Lykke i denne Pige. &mdash;</p>

<p>Man skulde kun skraa over Vejen, for at komme
fra Per Andersens Gaard, med de solide Kampestenslænger,
hvis netslyngede Kalkstreger vare sortspættede
af Flintesten, til Skolen, det lille gule Hus,
over hvis røde Tegltag man saà Toppene af et Par
Frugttræer, bag ved den grusede Firkant, paa hvilken
Gymnastik-Galgen knejsede med et officielt Insignies
Værdighed. For at indrette sig økonomisk
aftalte Hjorth med Per Andersen, at han skulde
have Kosten hos dem. Han kendte jo Madstedet<span class="pagenum"><a name="Side_61" id="Side_61" title="[S. 61]"> </a></span>
fra før, og de kendte Gæsten. Saaledes saà han Kristine
daglig, næsten lige saa ofte, som da han bòde
dèr.</p>

<p>Han mærkede snart, at han ikke var ene om at
foretrække Kristine for de andre Piger i Yderslev.
Hun var ikke afgjort den smukkeste og hørte til
de mindst livlige. Men der var det ved hende, at
hun syntes at love mere, end hun kom frem med;
fra hendes slankt rundede Legeme med de lade Bevægelser
ligesom udstrømmede en magelig, bevidst
Sanselighed, der virkede magnetisk paa Hankønnet.
Og saa var hun jo ogsaa <a class="corr" name="rett_9" id="rett_9" title="var: Gaardmanden">Gaardmandens</a> eneste Datter.
Næsten alle de unge Karle gjorde Haneben for hende.
Men især havde hun en erklæret Tilbeder i Gaardmandssønnen
Henrik Larsen, der lige var kommen
hjem fra Tjenesten som en smuk, ung Mand med
den befarnes flotte Væsen og en bestikkende Duft
af Københavns Mysterier ... Denne Medbejler foruroligede
undertiden Hjorth en Smule, men i det
Hele smigrede det ham at se hende saa attraaet.</p>

<p>En Søndag, da de passiarede sammen efter Middag,
fortalte hun Hjorth om et Besøg hos Henriks
Forældre Dagen før. Især dvælede hun beundrende
ved et Fotografi af Henrik, som hang i en Guldramme
paa Væggen. Han var fremstillet i en straalende
Uniform med vajende Fjerbusk og dragen Sabel,
sprængende frem i Forgrunden paa en fnysende
Hest med flagrende Manke, medens man i Baggrunden
saà en brændende By.</p>

<p>&mdash; Ja, men at &mdash; Henrik Larsen stod da li'egodt
ved Infanteriet, etter hvad jeg har hørt, bemærkede
Per Andersen skeptisk.</p>

<p>&mdash; Og vi har da Gud ske Lov heller ikke haft<span class="pagenum"><a name="Side_62" id="Side_62" title="[S. 62]"> </a></span>
Krig saa længe, at han har været med, tilføjede
Moderen.</p>

<p>Hjorth trak stærkt paa Smilebaandet, og Kristine
blev rød i Hovedet.</p>

<p>&mdash; Næ&mdash;æ, ... det var da heller kun Hovedet,
der var hans, sagde hans Moder ... Men&mdash;n, at
&mdash; li'egodt var det da grumme pænt.</p>

<p>En Maanedstid efter Hjorths Ankomst, da Sæden
for længe siden var kommen ind, holdt Per Andersen
Høstgilde i sin nye Lo. Her udfoldede Henrik
Larsen rigtig hele sin Storhed. Han dansede som
Jonen fra de københavnske Buler, svingende Pigerne,
saa Skørterne fløj om dem og viklede sig om Benene,
til den rigtige og til den forkerte Side i pludselige,
skarpe Vendinger, med Overkroppen tilbagekastet og
en trekantet Albu eller en stiv Arm, der ryddede
Banen rundt om ham. Imidlertid, &mdash; alt paa sit
Sted; dette var en landlig Fest, og han fandt ikke,
det var i Stilen, her at vise sit belevneste Hovedstadsgalanteri.
Derfor gik han ned langs Bænken,
paa hvilken Pigerne sad som Høns paa en Pind,
og idet han strakte sin knyttede Næves Tommelfinger
ud imod dem, tilkastede han dem et indbydende
eller tilladende »Væ's go'!« &mdash; Paa denne
Tommelfinger som paa en Limpind fangede han en
efter en de tilhoppende lystne Fugle. Men Kristine
hoppede ikke. Saa gik han tilsidst hen til hende og
spurgte, hvorfor hun ikke vilde danse med ham.
&mdash; ... Det havde hun ikke sagt, hun ikke vilde.</p>

<p>&mdash; Synes du da ikke Tommelfingeren er nok?</p>

<p>&mdash; Næ&mdash;æ.</p>

<p>&mdash; Ja, ja, Ki'sten, saa faar du da ta'e hele Haanden.
Saa lagde han Armen om hendes Liv og tog hele<span class="pagenum"><a name="Side_63" id="Side_63" title="[S. 63]"> </a></span>
Gulvlængden i èn tvetrinnet Mazurka-Vending. De
blev næsten eneste Par.</p>

<p>Hjorth stod i en Krog og ærgrede sig. Han var
ingen Danser af Rang, og nu var han tydelig nok
overfløjet. Hun førtes forbi ham i stormende Fart,
hvirvlet i en vellystig Viljesløshed af den stærke
Arm, og han saà hende, blussende rød, med bøjet
Hoved og halft sænkede Øjelaag, næsten daane under
det hede Aandedræt, der bevægede de spredte
glinsende Nakkehaar under hendes opbundne Fletning.
&mdash; &mdash;</p>

<p>Henrik Larsens Ord den Aften havde jo været
mer end et halvt Tilbud, og Kristine begyndte at
sammenligne ham og Hjorth. Hun var mandvoxen,
og hun vilde have en Mand; det var dem, Valget
stod imellem. Det var begge to kønne Fyre; Henrik
Larsen højere og kraftigere, men saa havde han et
dvask Udtryk og stridt Skæg, medens Hjorth havde
smukke graablaa Øjne og et blødt, blond Skæg, som
hun havde Lyst til at stryge gennem Fingrene. Henrik
havde jo rigtignok mere poleret Væsen end som
de andre Karle, men han var dog ikke saadan en
pæn Mand som Hjorth, og saa kaldte han hende
»Ki'sten«; desuden havde hun en Anelse om, at han
ikke vilde være let at tumle, selv om man havde
ham, og saa gjorde han jo Jav med saa mange Piger,
saa man kunde dog ikke vide, hvad det blev
til, naar det kom til Stykket, hvorimod det med
Hjorth, det havde man da Redelighed paa. Henrik
var langt det bedste Parti, det var ikke aa nægte;
men der var det ved Hjorth, at hun syntes, han
var et finere Parti. Ikke fordi han var Skolelærer;
men det volded det, han havde fortalt hende om<span class="pagenum"><a name="Side_64" id="Side_64" title="[S. 64]"> </a></span>
sin Barndom og om Forholdene i Slesvig; disse sønderjydske
Bønder forekom hende at høre til en højere
Samfundsklasse. Naturligvis ikke paa Grund af deres
Patriotisme og de »højere Interesser«, for alt det
blæste hun et langt Stykke; det var dog ikke andet
end Vind og Vejr, som der ikke kunde komme noget
ud af; &mdash; nej, men dette at de havde en ordenlig
Dagligstue med Klaver og pæne Møbler og Puder
ligesom oppe hos Præstens, og at Mændene,
naar de var til Gilde, havde sorte Frakker og hvidt
Linned og Konerne Silkekjoler &mdash; et Klædningsstykke,
hun aldrig havde set &mdash; det var da noget,
man kunde tage og føle paa. Og saa var hans <span class="sic" title="[sic]">Fædernegaard</span>
paa 130 Tdr. Land. Det var jo en hel
Proprietærgaard! Lindedal i Fredløse Sogn var kun
120, og dèr boede en rigtig fin Herre, som hun havde
set køre til Jagtselskab paa Skovvang, naar Greven
var hjemme. &mdash; Hjorths Vægtskaal sank. &mdash; &mdash;</p>

<p>&mdash; &mdash; Det var en af de Maaneskinsaftener, i hvilke
Yderslevs Ungdom havde for Skik at sværme. Ved
det Lav ni viste der sig hist og her, udenfor en Port,
i den yderste Gang af en Have ud til Vejen, enkelte
Skikkelser, Par eller smaa Klynger. Saa kom der
ned ad Gaden en Række ganske unge Piger, med
hinanden under Armen, dinglende og puffende til
hinanden, snart midt inde paa Vejen, snart ude ved
Grøften, hvor den yderste hvinede, &mdash; alt sammen
under en sagte Sang, der gik itu i en undertrykt
Latter og begyndte igen. De ensomme Skikkelser og
de enkelte Par sluttede sig til dem; Pigerækken blev
brudt af dristige Drenge og unge Karle; nu var det
et helt Tog, der meget højrøstet drog forbi Gaarde
og Huse, indbydende de nølende. Blandt de Par,<span class="pagenum"><a name="Side_65" id="Side_65" title="[S. 65]"> </a></span>
der havde sluttet sig til Pigerne, var Henrik Larsen
og Kristine; blandt de nølende Hjorth.</p>

<p>Henrik Larsen bode paa sin Faders Gaard, der
var flyttet ud en halv Fjerdingvej fra Yderslev. Han
var kommen tidlig til Byen den Aften og havde
besøgt Per Andersen. Saa havde han henad ni foreslaaet
Kristine, at de skulde slikke Maaneskin. Det
fandt hun ingen Grund til at afslaa, skønt hverken
hun eller Forældrene syntes rigtig om det. Især
mente Moderen, at det Jav i Maaneskin tidt var
noget ugudeligt noget, og saadan i Efterhøsten kunde
det let slaa sig paa Brystet; hvortil Henrik aandrig
svarede, at dèr sad jo Hjærtet.</p>

<p>Hjorth havde rejst sig fra sine Bøger, saasnart
han saà Toget komme forbi. Han skraade over til
Per Andersens og fik at vide, at Kristine var ude.
Paa Gaden var der ingen at se. Saa gik han om bag
Sognefogdens Gaard, hvor Aftenens selskabelige Del
plejede at foregaa.</p>

<p>Paa den lange Bænk op til Længen langsmed
Keglebanen havde Selskabet taget Plads. Kun nogle
Drenge og ganske unge Karle stod op ved Enderne.
Henrik og Kristine sad i Midten. De var som sædvanlig
begyndt at synge.</p>

<p>Oktobernatten var mild og stille. Gadekæret foran
laa tinblankt med en sort Stribe inde under Hyldebuskene,
hvis bunkede Masser ludede som Svampe,
der havde suget Vandglansen op i deres umættelige
Mørke, medens ovenover de yderste Blade paa
Hængepilene drejede sig som Sølvlancetter. Lidt længer
borte stod Kirken med Tagets og Taarnets takkede
Gavle massiv mørk mod en disblaa Himmel,
hvis Stjærner tindrede mat gennem et fint Maaneslør;<span class="pagenum"><a name="Side_66" id="Side_66" title="[S. 66]"> </a></span>
ved dens Fod, paa den høje Kirkegaard, grinede
et Par Marmorkors. Der var en fugtig Glans paa
de læderblanke Valnøddeblade, som hang ud over
Havegærdet, krydrende Luften med deres æggende
Duft, og Karvillerne glødede i en mørk Karmoisin.
Rundt om gled Maanelyset blødt ned over de mossede
Straatage og sad fast, med en kold grønlig Tone,
paa Længernes Kalksider. &mdash; Kun et enkelt stikkende
rødt Lys brød forstyrrende ud af denne afdæmpede
Farveharmoni, der fortonede sig over den
fredelige Landsby.</p>

<p>Det værste Livstykke blandt Karlene, en ung
Spirrevip med smaa hvidlige Knebelsbarter, havde
netop som en Indrømmelse til denne vemodige Nattestemning
sunget for i den gamle, højdrøvelige Vise
om Herman og Amanda, og under ualmindelig langdrævede,
sløjfede Toner var Amanda gaaet tilbunds
med sin ulykkelige Kærlighed. Nogle unge Pigeøjne
stirrede endnu sentimentalt ud paa Gadekæret, hvor
den sorte Stribe syntes at være et Hul i Tinfladen,
en aaben Oubliette.</p>

<p>&mdash; Nej hør nu, raabte Henrik Larsen, nu vil vi
sgu ha'e en ordenlig gemytlig Vise oven paa det
Klynkeri. Og saa en, hvor vi alle kan synge fra
Leveren.</p>

<p>&mdash; Ja op med en, Henrik!</p>

<p>&mdash; Nej, jeg har jo sunget for.</p>

<p>&mdash; Aa ja, du har ka'ske sunget nok for iaften,
sagde Kristine. Karlene lo og de unge Piger stak
fnisende Hovederne sammen, idet de gottede sig ved
Erindringen om et Par utvetydige Viser fra Sangerindeknejperne.</p>

<p>&mdash; Nej nu staar Læreren for Tur, raabte Henrik.<span class="pagenum"><a name="Side_67" id="Side_67" title="[S. 67]"> </a></span>
Lad ham vise, at han kan synge for udenfor Kirken
ogsaa.</p>

<p>&mdash; Ja, dèr har du nok inte meget Plaser af hans
Stemme, bemærkede Kristine.</p>

<p>&mdash; Lad gaa da; men saa gælder det en Plads midt
paa Bænken, sagde Hjorth, der stod op foran dem,
lænende sig til Keglebanens Kuglerende.</p>

<p>Kristine gjorde Plads for ham ved Siden af sig,
idet hun skubbede Henrik helt over paa et fyldigt
Pigebarn, der hvinede og lo.</p>

<p>Hjorth valgte en Kærlighedsvise, der var paa Mode
det Aar, og som endte med de beskedne Ord:</p>

<div class="poem"><div class="stanza">
<span class="i0">Du kan aldrig faa en bedre Mand,<br /></span>
<span class="i0">End naar du gifter dig med mig. &mdash;<br /></span>
</div></div>

<p class="noindent">Medens hele Rækken skraalede denne Slutning i et
begejstret Kor, trykkede han Kristines Haand, og
hun besvarede Trykket, idet hun bøjede sig frem
og lo.</p>

<p>&mdash; Det er en flot Vise den, en der er Resong i,
udbrød Henrik ... Hvad beha'er, Ki'sten? ...
hvad siger du?</p>

<p>&mdash; Jeg siger, at Visen kan være god nok, men
man skal være en anderledes Karl end du, for at
kunne synge den, svarede Kristine, idet hun hurtig
rejste sig og undgik den Arm, han vilde lægge om
hendes Liv.</p>

<p>&mdash; Jeg synes Ki'sten er saa fælt vrangvillig iaften,
Henrik, bemærkede det fyldige Pigebarn paa hans
anden Side. &mdash; Hvad siger du til en Runde bagom
Haverne?</p>

<p>&mdash; Jeg siger: »Intet er saa dejligt som en <a class="corr" name="rett_10" id="rett_10" title="var: Maanskinstur">Maaneskinstur</a>,«<span class="pagenum"><a name="Side_68" id="Side_68" title="[S. 68]"> </a></span>
sang den ufortrødne Henrik Larsen, idet han
indtog en beleven Positur.</p>

<p>Selskabet opløste sig. Den spredte, farligere Del
af den natlige Sammenkomst begyndte.</p>

<p>Hjorth og Kristine gik Arm i Arm ud af Landsbyen
hen ad Chaussèen, hvor Enge og Marker under
Vand blinkede langt bort til begge Sider, ind gennem
en lille, forsømt Skov, paa hvis affare, græsbløde
Vej de lydløst bristende Dugperler knustes
under deres Fødder, medens Perlemor-Lyset rundt
om fik aandeagtige Tinter af det hektiske Høstløv,
skraanede som brede Sølvbarrer ned gennem Granernes
Mørke og syntes ude paa den purrede Rydning
at have sammentyndet sig til et Net af haarfine
Glastraade, der tindrede fra Straa til Straa, fra Busk
til Busk. Saa vandrede de langsomt hjem ad en Bivej,
der vandt sig langsommelig op over et enligt
Bakkedrag, hvorfra der aabnede sig en Udsigt mod
Syd over et taagehvidt Hav, der bredte sig saa
langt Blikket kunde naa, afbrudt af hemmelighedsfulde
Øer og underlige Landtunger, medens Horisontens
Skyer begrænsede det, som en eventyrlig
Bjærgkæde af Sølv.</p>

<p>Saaledes stod han i dette lykkelige Øjeblik, medens
hans Arm laa om hendes Liv, og stirrede ud
paa et feagtigt Arkipelag, som syntes at tilhøre en
anden Natur, dèr, hvor man i det nøgterne Dagslys
kun fik Øje paa en <a class="corr" name="rett_11" id="rett_11" title="var: temmeig">temmelig</a> flad og almindelig
<a class="corr" name="rett_12" id="rett_12" title="var: sællandsk">sjællandsk</a> Egn.</p>

<hr class="chapbreak" />
<p><span class="pagenum"><a name="Side_69" id="Side_69" title="[S. 69]"> </a></span></p>




<h2><a name="KAPITEL_IV" id="KAPITEL_IV"></a>IV<span class="corr" title="tilføjet: .">.</span></h2>


<p>Skolestuen er mørk og kold. Det lave Rum staar
fuldt med en Del af den dryppende Taage, der udenfor
lader alt smelte og synes at faa Stenene til at
græde &mdash; selv de grovkornede Kampesten i Lars
Persens Længe; &mdash; men her indenfor er den tilsat
med Osen af dampende Klæder og med snavset
Lugt. Gulvet er tilsølet med hvad der kan klæbe
til en Snes Træsko af det sjappede Snepløre, som
siver og pytter sig ud paa Gruspladsen og den opkørte
Landevej.</p>

<p>Iført en gammel Vinterfrakke sidder Hjorth paa
Forhøjningen bag den sorte Pult, tæt ved en lille,
fritstaaende Kakkelovn, der synes at holde sig usikkert
paa de fire tynde Jærnben eller snarere hænge
i det klodsede Rør, der knækker sig frem hen under
det gistne, sodede Gibsloft. Men Ilden er for længe
siden gaaet ud, og i den klamme Kulde kommer
man til at fryse endnu mere ved at se paa den. Hjorth
knapper den øverste Knap, Børnene puste paa deres
røde Fingre, gnide sig i Hænderne og slaa Knoene
sammen. De mindste Piger lade deres smaa Ben
svinge som Penduler; hist og her begynder en Dreng
at trippe og stampe, indtil han faar et irettesættende
Blik.</p>

<p>Over alle disse blonde Hoveder synes Kedsomhedens
usynlige Aand at svæve &mdash; som en Husgud.</p>

<p>&mdash; Men var der da ikke andet end Øde og Tomhed,
Jens Peter?</p>

<p>&mdash; Jou&mdash;ou, &mdash; ded svæved over Vandene.</p>

<p><span class="pagenum"><a name="Side_70" id="Side_70" title="[S. 70]"> </a></span></p>

<p>&mdash; Naa, ... men hvad var det, der svævede?
... Det maa du da nok kunne huske.</p>

<p>&mdash; Aa ... maa jeg, maa jeg? ... Mange frostholdige
Fingre strittede ud i Luften, dirrende af
Kundskabens Kløe.</p>

<p>Hjorth nikkede, og Koret raabte: »Og Guds Aand
svævede over Vandene.«</p>

<p>Nu gik det raskere. Der var kommen en skrap
Dreng op, som plaprede Lektien frem, saa at kun
et øvet Øre kunde følge denne ensartede, pludrende
Strøm, der pludselig stoppede op med Eftertryk paa
et ubetydeligt Ord, for derfra at styrte sig videre,
rivende Ordene sammen og adskillende dem uden
smaaligt Hensyn til Meningen: &mdash;</p>

<p>»&mdash; Og han lod Jorden fremskyde Urter og Træer
den fjerde Dag <em>satte</em> &mdash; Gud de lysende Legemer
paa Himlen Solen Maanen og de andre Stjærner
<em>til</em> &mdash; at lyse for Menneskene om Dagen og om
Natten og til <em>at</em> &mdash; inddele Tiden efter den femte
Dag skabte &mdash; &mdash;«</p>

<p>Men han afbrødes af en bleg, kertelsvag Dreng,
der ikke forstod, hvorledes der kunde være lyst tre
Dage før Solen og Maanen og Stjærnerne blev skabte
til at lyse. &mdash; Hjorth var paa Nippet til at komme
frem med sin Lærdom fra Godet, at netop den moderne
Videnskab havde vist Muligheden af dette,
som de Vantro længe havde spottet over; Lyset
kunde f. Ex. komme af Elektricitet ved Polerne;
&mdash; men han erindrede, at disse Oplysninger ikke
vilde blive til stor Opbyggelse for de smaa Tilhørere,
og indskrænkede sig med et stille Suk til den
Bemærkning, at naar Gud vilde det, kunde det ogsaa
være saaledes. Den blege Dreng saà ud, som<span class="pagenum"><a name="Side_71" id="Side_71" title="[S. 71]"> </a></span>
om han dog vilde have ansèt det for mere hensigtssvarende,
hvis Vorherre strax havde skabt Sol og
Maane og Stjærner. Men Mængden var tilfredsstillet,
saa meget mere som den med levende Misnøje havde
set Tvivleren afbryde hin rivende Strøm, der hurtig
syntes at maatte bringe dem til det forønskede
Maal.</p>

<p>Fra nu af gik Overhøringen fortræffeligt. Efterhaanden
kom der mere Liv i Børnene. Og til Slut
sang hele Klassen det sidste Vers enstemmig, med
en Understrøm af Jubel, der passede for de gladsynede
Ord:</p>

<p>&mdash; Og Gud saà alt hvad han havde gjort og se
det var saare godt og det blev Aften og det blev
Morgen &mdash; den sjette Dag men paa den syvende
Dag hvilede Gud fra al sin Gærning, og han velsignede
og helligede den syvende Dag.</p>

<p>Den syvende Dag var den næste, og den sidste
Time var strax udløben; &mdash; derfor Jublen. Hjorth
indsaà, at der hverken var Tid eller Stemning til
Meddelelse af de nærmere udførende Betragtninger,
som han havde forberedt sig paa. Det kom ham i
Grunden tilpas: &mdash; han var ikke oplagt. Thi pludselig,
medens Klasse-Koret læste, havde der blandet
sig deri en gudsbespottelig Røst: &mdash;</p>

<div class="poem" xml:lang="de" lang="de"><div class="stanza">
<span class="i0">»Natürlich, wenn ein Gott sich erst sechs Tage plagt,<br /></span>
<span class="i0">Und selbst am Ende »Bravo« sagt,<br /></span>
<span class="i0">Da musst' es 'was gescheidtes werden.«<br /></span>
</div></div>

<p>Han kunde ikke slippe for at høre dette mephistopheliske
Vers, der pludselig var manet frem fra
en Krog af hans Erindring, hvor det maatte have
ligget skjult, kringelrullet som en Slange, indtil det<span class="pagenum"><a name="Side_72" id="Side_72" title="[S. 72]"> </a></span>
nu krøb frem, som lokket af Fløjtetoner, spillende
med sin Giftbraad. Han havde moret sig med det
i sit eget Værelse; men her i Skolestuen var det en
uhyggelig Fremmed, en brødebringende Gæst, skønt
ubuden. At det her kunde hvisle og kniske sin Spot
ind i hans Øre, som her kun var vant til at fyldes
af en skikkelig drævende og plaprende Enfoldighed!
&mdash; Han var næsten bange, for at Børnene skulde
høre det; det var ham en stor Lettelse, da de modrede
ud af Stuen med megen Raslen af Penalhuse
og Klirren af Grifler mod Tavler, med den overstrømmende
Gækkevornhed, som Skoletiden med sin
religiøse Slutning havde dæmmet op for. Siddende
paa Kathedret saà han sløvt ud ad Vinduet, da de
løb, trippede eller vadede over Gymnastikpladsen,
puffende til hinanden, medens Pytterne sprøjtede om
dem. &mdash;</p>

<p>Saa gik ogsaa han ud af det tomme, uhyggelige
Rum, skrævede over den lille Gang, hvis hulslidte
Murstensgulv var fyldt af en stor Pyt, og traadte
ind i sin Dagligstue. Det var et middelstort, tofags
Værelse, med sirtses Gardiner uden Kapper trekantet
for Vinduerne. Ved den længste Væg stod en aldrende
sort Sofa med et gammeldags rundt Mahognibord
foran. Det gulbrune, stiftmønstrede Tapetpapir
glode overalt i sin nye Grelhed; kun over Sofaen
afbrødes det af et fugtplettet Lithografi, hvor bagved
den baadfyldte Dam Haderslevs lange Husrække
strakte sig, <span class="sic" title="[sic]">omgjordet</span> af Haverne ned mod
Vandet og overraget af Marie-Kirkens høje Tag med
det lille Midterspir som en Pegepind op mod Himlen;
&mdash; og ligeover for, over det lille spinkle Skrivebord,
hvis Mahogni var blevet gult og mat, hang<span class="pagenum"><a name="Side_73" id="Side_73" title="[S. 73]"> </a></span>
der en Gruppe smaa, afblegede Portraiter. En gammel
Violin, hvis sprungne Strænge faldt ned som Spiral-Haler,
og et perlesyt Pibebræt dannede Pendanter
hver paa sin Side af Sovekammerdøren. Den ene
Hylde paa en lille Hængereol glimrede med en Række
brede, stærkt forgyldte Bogrygge, medens den anden
havde en lurvet Befolkning af medtagne Skolebøger.
&mdash; Der var en behagelig Lunhed, og bag Kakkelovnsristen
spillede nogle vævre Luer; han stak en
Fidibus derind og tændte sig en Pibe; medens han
bakkede stærkt og med inderlig Velbehag saà Røgen
sprede sig i Værelset, pikkede det paa Vinduet
og en Næsetip klistrede sig fast paa den graa Rude.</p>

<p>&mdash; Aa, er det dig, din Strik? saadan som du kommer
og forskrækker mig! raabte han leende, da Kristine
strax efter traadte ind.</p>

<p>Hun havde for Sølets Skyld løftet Skørterne meget
højt op foran i sin venstre Haand. Nu lod hun
dem falde for at slynge begge Armene om hans
Hals og faa et Kys.</p>

<p>&mdash; Ja vel er det mig. Jeg løb herover, saasnart
jeg saà Ungerne gaa ... Har du kløt dem noget
idag?</p>

<p>&mdash; Det vèd du jo nok, jeg ikke plejer.</p>

<p>&mdash; Da havde de ellers godt af at blive hærpede,
de skidne Unger, især Tøsene ... De var da <span class="sic" title="[sic]">uvane</span>
nok i min Tid.</p>

<p>&mdash; Din Fader plejer at sige, at man kører bedre
med Havren end med Pisken.</p>

<p>&mdash; Ja, men han kører ogsaa saa magsomt. Nej,
da skulde du set, jeg kørte i Foraaret hjem fra Marked
med Henrik Larsen. Det gik som det var smurt<span class="pagenum"><a name="Side_74" id="Side_74" title="[S. 74]"> </a></span>
... Han kørte dem ogsaa ordenlig af, de røde ...
Tju &mdash; tju! ... Der er da li'egodt Driv i det.</p>

<p>Hun stod og svippede i Luften med Spanskrøret,
som hun havde fundet i en Krog. Men da hun bemærkede
en misfornøjet Trækning om hans Næsebor,
kastede hun det, satte sig paa Skødet af ham og
redte med sine krummede Fingre hans bløde, krusede
Skæghaar. &mdash;</p>

<p>&mdash; Se nu ikke saa mislunt ud du, Niels ... Det
var jo bare mit Spøg ... Jeg kan jo netop saa godt
lide dig, over det at du er saadan en skikkelig En
... For du er da vel ikke krusho'edet paa Henrik?
... Hvad? ... en bitte Kende?</p>

<p>&mdash; Vist ikke! ... Jeg tror du vil. &mdash;</p>

<p>Hjorth følte sig lidt urolig ved at have det kærnesunde
Pigebarn paa Skødet og blive klappet og kysset.
Han blev køligere, end han mente det. Men
hun lod ikke til at mærke noget.</p>

<p>&mdash; Ah! det lugter bedre end Faders, udbrød hun,
idet hun indaandede Tobaksrøgen. &mdash; Lad mig
prøve? &mdash; Og hun forsøgte at ryge, idet hun nød
at suge paa den Pibespids, han lige havde haft i
Munden; det morede hende at puste Røgen langt
bort med fremspidsede Læber og endnu mere at
faa den i Vrangstruben, &mdash; indtil hun træt af Latter
og Hoste lænede Hovedet til hans Skulder, medens
hun erklærede, at Tobak var noget ledt Griseri.</p>

<p>&mdash; Nej, men hvor du har det rart varmt, sagde
hun saa pludselig, idet hun rejste sig ... Havde
jeg vidst det, saa havde jeg beholdt mine Træsko,
og spjættet dem af i Gangen, og saa var jeg gaaet
herind paa Hosesokker til dig &mdash;</p>

<p><span class="pagenum"><a name="Side_75" id="Side_75" title="[S. 75]"> </a></span></p>

<p>&mdash; Lige som i gamle Dage, naar jeg skulde læse
Lektier med dig &mdash;</p>

<p>&mdash; Ja, kan du huske, hvor jeg var en dum Tøs?
Ja men, hør, var det nu ikke ogsaa noget fælt Vrøvl?
Daaben er ikke blot Vand alene &mdash; men, men, ...
ja hvad for Pokker var det nu? ... Aa nej! jeg trode
altid, det var blaat Vand, ligesom det bliver, naar
vi har vasket i det &mdash;</p>

<p>&mdash; Fy, skam dig Kristine!</p>

<p>&mdash; Ja, det er godt, jeg ikke skal være Lærer ...
Nej, men vil du nu bare se, hvordan jeg har smusket
mine nye Støvler til bare for at sjoske herover.</p>

<p>Hun løftede igen Skørterne unødvendig højt op,
saa at hun fremviste sine kraftige, blaastrømpede
Smalben.</p>

<p>&mdash; Lad mig se! de stakkels Støvler! sagde Hjorth,
idet han bøjede sig ned.</p>

<p>&mdash; Nej, fy dog ... Maa jeg nu være her?&nbsp;...</p>

<p>&mdash; Saa staa dog rolig ... Jeg kan jo ikke se, om
Støvlen er kommen noget til.</p>

<p>&mdash; Nej, vær nu ordenlig, Niels! ... Nu skal vi
til at tale alvorligt ... Lad os sætte os i Sofaen
... Saa, nu leger vi Mand og Kone &mdash; ja, det vil
da sige, saadan til Maade.</p>

<p>Han satte sig ikke hos hende i Sofaen men lige
over for, med Bordet imellem. Saa begyndte de paa
Planerne. De kunde maaske sætte Bo til Sommer.
Det maatte være meget indskrænket; en Pige til
Stadighed kunde de ikke holde; men Kristine kunde
ogsaa magelig besørge de Dele. Forresten burde han
gøre Vrøvl om den jordlod ude ved Præstestien,
som havde været paatænkt til Skolen; naar det galdt
Svigersønnen, maatte Per Andersen vel kunne tumle<span class="pagenum"><a name="Side_76" id="Side_76" title="[S. 76]"> </a></span>
de andre Sogneraadsmedlemmer. Ogsaa med den Forøgelse
var Embedet ligegodt for lille til at blive i,
navnlig naar nu Børnene kom til; &mdash; men Provsten
var ham god, saa naar der blev et større ledigt i
Provstiet, kunde han vel nok gøre sig Haab.</p>

<p>&mdash; Jou vel, &mdash; Pro'sten og Præsten og de Folk,
de li'er dig jo svært godt, over det at du er saadan
en ivrig Højremand. Men at, det er dog li'egodt ikke
saa behaueligt; for det volder, at Bønderne ikke saa
gærne vil ha'e dig, for i denne Tid er de jo svært
ivrige. Og det er dog dem, der kalder. Det si'er Fa'er
ogsaa, han si'er bestandig, at det vil skade dig meget
... For her kender de dig jo nok, og de holder
da li'egodt ikke af det; &mdash; og saa paa et nyt Sted &mdash;</p>

<p>&mdash; Jo, det er desværre sandt nok. Men det kan
der jo ikke gøres noget ved.</p>

<p>&mdash; Ja, se at, jeg synes nu gærne, du ku' la'e det
være. Jo, hør vèd du hvad, Niels, &mdash; det er jo da
li'egodt noget Vrævl baade det ene og det andet,
og &mdash; jeg forstaar inte noget af det, og det kommer
da'tte os ved, og &mdash; der kommer da heller ikke noget
ud af det, og &mdash; saa ku' du da gærne være li'esom
de andre &mdash;</p>

<p>&mdash; Men kære Kristine &mdash;</p>

<p>&mdash; Se nu er der jo for Exempel Beck &mdash;</p>

<p>&mdash; Ja, men han mener det jo.</p>

<p>&mdash; Jou, men se at, det ku' du jo ogsaa mene.</p>

<p>&mdash; Men du kan da ikke mene, at jeg skal være
enig med dem, der altid udskælder det Parti, som
jeg har set op til fra min Barndom.</p>

<p>&mdash; Ja Barndommen &mdash; det &mdash; vi ser jo op paa
saa meget i vores Barndom &mdash; og siden saa bli'er
vi jo da li'egodt store paa det og ser ned paa det &mdash;</p>

<p><span class="pagenum"><a name="Side_77" id="Side_77" title="[S. 77]"> </a></span></p>

<p>&mdash; Ja, men jeg er nu ikke voxet det over Hovedet,
&mdash; det er Beck maaske, men jeg ikke ... Og
du kan da ikke forlange at jeg skal gaa sammen
med de Drøvtyggere, som ikke bryder sig om andet
end om deres Marker og ikke engang vil forsvare
deres Land ... De har jo slet ingen Fædrelandskærlighed,
og saa vil de endda regere! ... De bryder
sig ikke noget om Slesvig. &mdash;</p>

<p>&mdash; Jou, det er jo meget drøveligt med det smukke
Land og saadan nogen store Gaarde paa over hundrede
Tønder Land, at de skal gaa i Tyskens Lomme
&mdash; det er saa vist &mdash; og &mdash; det si'er Fa'er ogsaa,
og &mdash; han skylder da Højre for, at det er kommet
saa akavet afsted &mdash;</p>

<p>&mdash; Det er jo uforskammet! det er en dum Løgn,
som han har faaet tudet i Ørene af Venstreførerne!
... Nej det er til at blive gal over! &mdash; at man vover
at sige saadan noget om de Folk, der har elsket
os og grebet til Vaaben for os og &mdash; &mdash; Hvad har
saa disse Tørvetrillere her gjort for os?</p>

<p>&mdash; Ja&mdash;a, &mdash; der var jo da nu min Morbro'er Per
Jensen i Vindrup Overdrev, se at &mdash; han er jo da
li'egodt fulden ved Dybbøl.</p>

<p>&mdash; Naa ja, Herregud! det var han jo nødt til,
naar han blev indkaldt og en Kugle ramte ham;
&mdash; havde han været en prøjsisk Bondekarl, var han
maaske ogsaa falden ved Dybbøl ... Nej men
Viljen, den var hos de andre, hos Folkets Ledere
&mdash; og Fanden skal ta'e mig &mdash;</p>

<p>&mdash; Ja jeg synes nu dog i alt Fald ikke, at du behøvede
saadan at buse ud med, at du er Højremand
baade i Tide og Utide og alstille ærgre de andre.</p>

<p>&mdash; Aa, naar noget irriterer mig, naar det brænder<span class="pagenum"><a name="Side_78" id="Side_78" title="[S. 78]"> </a></span>
i mig, saa maa det ud, om det saa kommer gennem
Sidebenene.</p>

<p>&mdash; Ja, ja, Niels, tænk nu over det, og se til, om
du inte kan mindske det lidt, ... det ku' være godt
for os begge to ... Saa, nu maa jeg nok ellers hjem
og baale under Gryderne, jeg kan ikke sidde her og
dase hele Dagen ... Hvad er det for en Bog, du
læser i?</p>

<p>Hun var gaaet hen til Skrivebordet. Dèr laa en
lille tyk Bog med marmoreret Snit og medaillonpresset
Shirtingsbind. Hun tog den op og bladede
i det graalige Avispapir med det tætte Tryk.</p>

<p>&mdash; Aa, det er en Versebog; &mdash; og saa er det jo
ikke Dansk ... Du er dog en taabelig en, Niels,
at du gider plage dig med det ... Hvad? ... Er
det nogen meget grin Viser, saadan nogen som dem,
Henrik kunde fra København? Kan du huske?</p>

<div class="poem"><div class="stanza">
<span class="i0">Og slaar mig engang Lykken Klik<br /></span>
<span class="i0">&mdash; Kli, kla, kli, kla Klik &mdash;<br /></span>
<span class="i0">Saa ta'er jeg mig en Heinerik<br /></span>
<span class="i3">Hi, ha, Heinerik.<br /></span>
</div></div>

<p class="noindent">Naa, du behøver da ikke at gøre sure Miner for saa
lidt ... Jeg tænkte ikke paa ham ved det ... Jeg
har jo heller ikke taget ham ... Aa, du tror maaske
ikke, han vilde haft mig? &mdash; Det volder det,
jeg aldrig har fortalt dig, at hans to Farbrødre har
været hos Fader for at fri &mdash; men han fik mig Fanden
ikke ... Jo, jeg var skam en købmandsgæv
Pige! ... Jeg kunde ogsaa have faaet Præstens den
mistrede Feriebrandt uden Gaard og Hans Olesen,
den Træknub af en Stodder, med den gamle Gaard,
som snart falder ned i Møddingen, og den bøvede<span class="pagenum"><a name="Side_79" id="Side_79" title="[S. 79]"> </a></span>
Pranger Anders Jørgensen med den nye Gaard, som
han har bygget for de Penge, han har snydt de andre
for i Hestehandel &mdash; og forresten hvem jeg vilde
ha'e &mdash; og det blev dig, Niels.</p>

<p>&mdash; Jeg er heller ikke skinsyg, Kristine! Ikke det
mindste.</p>

<p>&mdash; Ikke det mindste? det var lidt nok ... Farvel!</p>

<p>&mdash; Farvel, min søde Pige! og Tak fordi du kom
herover.</p>

<p>Hjorth fulgte hende ud og blev staaende i Døren,
medens hun trippede gennem Sølet, hoppede over
Pytterne, med Skørterne trukne op, idet hun af og
til vendte sig og lo, naar hun havde traadt klodset
og tilsprøjtet sig. Saa gik han igen ind i Stuen og
blev ved at gaa frem og tilbage. Der var blevet mørkere;
Skæret fra den utætte Kakkelovnsdør flammede
af og til op over Væg og Loft, og gennem Spjældet
spillede det hen over det nyvaskede Gulv, hvor
hendes Støvler havde sat snavsede Saalspor. I hans
Sind var der kommet et Bundfald af Misnøje, en
vag Uvilje, han vidste ikke ret selv hvorfor eller
mod hvem. Han satte sig ned ved Skrivebordet og
fik Øje paa Bogen, som hun havde haft fat i; halvt
mekanisk begyndte han at blade i den.</p>

<p>Det var en Godtkøbsudgave af Schillers Værker,
første Bind.</p>

<p>Ved »<span xml:lang="de" lang="de">Die Götter Griechenlands</span>« standsedes hans
Blik af en hæslig sort Finger, som hun maatte have
sat. Den stødte ham. Han fik fat i et Viskelæder
og begyndte at gnide. Men dette Erindringstegn fra
den Elskede vilde ikke gaa bort; det blev siddende,
trodsende paa sin Ret, og han fik kun Bladet krøllet
&mdash; &mdash; &mdash; &mdash;</p>

<p><span class="pagenum"><a name="Side_80" id="Side_80" title="[S. 80]"> </a></span></p>

<div class="poem"><div class="stanza">
<span class="i0">Da ihr noch die schöne Welt regieret,<br /></span>
<span class="i0">An der Freude leichtem Gängelband<br /></span>
<span class="i0">Selige Geschlechter noch geführet,<br /></span>
<span class="i0">Schöne Wesen aus dem Fabelland!<br /></span>
<span class="i0">Ach, da ener Wonnedienst noch glänzte<br /></span>
<span class="i0">Wie ganz anders, anders war es da!<br /></span>
<span class="i0">Da man deine Tempel noch bekränzte,<br /></span>
<span class="i0">Venus Amathusia!<br /></span>
<span class="i0">&mdash; &mdash; &mdash; &mdash; &mdash; &mdash; &mdash; &mdash; &mdash; &mdash; &mdash; &mdash; &mdash;<br /></span>
</div></div>

<p>Han forstod ikke helt Ordene i den berømte
Elegi, hvori saa mange Skønheder, der aldrig have
været til, og saa mange uddøde Ting, der aldrig
have været skønne, klages levende og grædes
skønne, forvandlede af det samme Trylleplekter,
som fremmanede dem. Flere af de fagertklingende
græske Navne tonede gennem hans Hjærne, uden
at nogen Skikkelse vaktes ved dets Kalden; &mdash; eller
undertiden var det kun, som rørte der sig i en Hjærnegrav
et halvopløst Legeme for at gribe sit Navn
i Flugten og suge Liv af dets Udødelighed &mdash; men
de muldnede Knogler brast, Legemet sank navnløst
ned, og Navnet fløj legemløst bort. Men Lyden af
hvad der saaledes fòr ukendt og halvkendt forbi
&mdash; ligesom et fjærnt Sus af usynlige Vingeslag &mdash;
den forenede sig med Grundtonen, forlængende den
til det Ubegrænsede og uddybende dens Klangfarve
til det Ugennemtrængtes dragende Skønhed. Det var
en Aabenbaring fra en sunken Skønhedsverden, et
Fortids-Land, blandt hvis Ruiner hans Tanke næppe
havde traadt end sige hvilet, og som viste sig dobbelt
dejligt, fordi det var hyllet i Anelsernes Disslør,
saa fremmed, fordi det intet lignede af hvad
han havde erfaret, og dog igen saa inderlig hans
eget, fordi hans Fantasi selv maatte fremmale det
med de spredte Antydningers Farver. Og medens<span class="pagenum"><a name="Side_81" id="Side_81" title="[S. 81]"> </a></span>
han sad dèr i det halvmørke Værelse med de taageskoddede
Vinduer, byggede det sig luftigt, krystalklart
op fra det grovgraa Papir, &mdash; svimmelhøje
Søjler i uendelige Allèer, hvis fjærneste blaanende
Rækker kun synede som mørkere Striber ind i den
dybe Himmel, med Løvkapitæler, der gròde ud i
Arkitraver af underlige Blomsterbjælker, hvorfra
krummede Blade dryssede ned i en lydløs, duftende
Regn og bredte et Tæppe for Fødderne af statueagtige
Væsener med Guldgevanter over Elfenbenshud;
... og det grønnedes og grode op med højlændte,
bjærgentrende Skove, hvis Bladesus syntes et milliontunget
Kor af Træaander, og i hvis kølige Skygger
Kildeskummet klang som Latterkaskader og
lyste som dansende Lemmer, slyngede Arme og løftede
Bryster, medens Fjældtoppen ovenover steg
stenstærk op gennem bølgende Rosenskyer og syntes
at forbinde Jorden med Himlen, som maatte hvile
paa dens Tinde; ... og atter straalede det vidt ud
som et Hav, hvori Øerne svømmede violette som
Skyer i Aftenglansen, medens som store, syngende
Fugle de langsejlede Snekker med Fløjteklang strøg
hen derover, ud paa Dybet eller ind mod Stranden,
hvorfra Marmortrapper trinede op til den murbæltede,
borgkronede Stad med Templer og Paladser,
Buegange og Søjlehaller, Gader og Torve, stimlende
fuld overalt af skønne, glade Mennesker, Mænd og
Kvinder, hyllede i Purpur og smykkede med Blomsterkranse,
hvis Baand flagrede som Vimpler. &mdash; &mdash; &mdash;</p>

<p>Og med en halvbegyndt Strofe, med et: »<span xml:lang="de" lang="de">Schöne
Welt, wo bist du?</span>« paa Læben tabte han sig i en
famlende Hjemve efter det ubekendte, &mdash; andre Mennesker,
anden Natur, andre Guder.</p>

<hr class="chapbreak" />
<p><span class="pagenum"><a name="Side_82" id="Side_82" title="[S. 82]"> </a></span></p>




<h2><a name="KAPITEL_V" id="KAPITEL_V"></a>V.</h2>


<p>Det var under sit Ophold i Fyn, at Hjorth begyndte
paa at lære sig Tysk. Med megen Besvær
slog han sig gennem Læsebogens Fabler og de længere
Prosastykker og naàde endelig til Digtene,
hvoraf de fleste vare underskrevne med Navnene
Goethe og Schiller.</p>

<p>Han begyndte at føle sig stolt. De to Klassikeres
Værker straalede over et Par Hylder bag Glasruderne
i det blanke, aareflammede Nøddetræs Bogskab
i Præstegaardens Dagligstue. Det var ham,
som beklædtes han med en ny Værdighed, da dette
Poesiens Palads slog Fløjportene op for ham, og en
af dets fornemste Beboere overgav sig i hans fromme
Hænder.</p>

<p>Men han havde en Skuffelse. Hans sunde, lidet
gennemkultiverede Natur var ikke fintbestrænget
nok til at vibrere med Werthers Lidelser; hans principstrammede
Seminariesind, hans kapitel-klædte og
paragraf-hægtede Uerfarenhed havde ikke Ærmegab
nok til at favne Lidenskabens Fritænkeri, hans
Aand, der var en digegrænset Havn for Traditionens
Smakker, laa ikke vindaaben for Storm- og
Trængselstiden. Saa fandt han da, ligesom i sin Tid
vort salige theologiske Fakultet, at Bogen var umoralsk;
og herimod var der jo fra Præstegaardens Side
intet at indvende.</p>

<p>Glimrende kronedes imidlertid hans næste Forsøg:
»Wallenstein«. Der var næsten et Aars Arbejde for
ham med hans mangelfulde Sprogkundskab. Vers
for Vers, med Ordbogen i Haanden, maatte han<span class="pagenum"><a name="Side_83" id="Side_83" title="[S. 83]"> </a></span>
hutle sig igennem »Lejren«. Men dobbelt kært blev
saa det dyrekøbte, dobbelt hans eget det tilkæmpede,
naar han i et flydende Gennemsyn samlede det
sammenstykkede, naar Lejren reiste sig i hele sit
brogede Liv, med Telttoppe og Standarter, bredkrammede,
fjerbuskede Hatte og blanke Blikhuer,
Sværd, Kuglebøsser og Hellebarder, Kyradser, Vaabenfrakker,
posede Buxer og uhyre foldetunge Rytterstøvler,
løftede Stob, Tærninger spillende paa
Trommeskindet, hurtige Favntag og dristige Kys;
han blev som hjemme mellem Kroater, Uhlaner og
Walloner, Pappenheimske Kyradserer og de grønne
Holckiske Jægere, af hvilke »den lange Peter fra
Itzeho« syntes ham saa fortrolig, fordi han engang
som Dreng havde været med sin Fader i den holstenske
Flække. Han begejstredes for den ædle Max
og forelskede sig i den fintsindede Thekla, haabede,
frygtede, led med denne aandige Kærlighed, over
hvis tunge Døgnliv Krigens og Forræderiets skæbnesvangre
Rænkespil har spundet sine Jærnmasker.
Og bag denne forskelligfarvede Forgrund, over de
svirende og doblende Soldater og det sværmeriske,
elskende Par, hævede sig saa Wallensteins tavse og
stilhedsudbredende Skikkelse, med det magre, korsskæggede
Generalissimus-Ansigt, ubevæget af drift-brutal
Livslyst og af ømme Længsler, forstenet i
kold Beregning, men furet af Herskersygens Ild som
en Vulkan, med en mørk Skæbnetros Sky over den
aarede Pande, Ærgerrighedens blodløse Dæmon midt
iblandt den dyriske, nydelsessnappende Krigerrus,
den blinde Tros-Fanatisme, den alttrodsende Kærlighed
Haand i Haand med den altofrende Pligttrofasthed
&mdash; saaledes som Digterens Mesterhaand<span class="pagenum"><a name="Side_84" id="Side_84" title="[S. 84]"> </a></span>
har udødeliggjort ham. Men i dette Hele var det
ikke blot Poesien, der for første Gang tog et Tag i
ham med sin kvindelig bløde Kæmpehaand: &mdash; Historien,
den han før kun havde kendt som et muskelløst,
livsforladt Register-Skelet, traadte ham pludselig
kødeliggjort imøde, i sit tragiske Højtidspurpur
kun saa meget mere blændende for hans kritikfri
Blik. For første Gang levede han i en fjærn Tid,
og indaandede dens stærke Luft i sine skolestøvede
Lunger. Og var der end paa Amorinvinger flagret
Weimarske Følelser ind i det Pilsener Standkvarter,
&mdash; han kunde ikke skælne dem, og for ham var det
ene som det andet nyt og stort.</p>

<p>Da han rejste fra Fyn, forærede Fru Lindekær
ham en gammel Udgave af »<span xml:lang="de" lang="de">Hermann und Dorothea</span>«,
et lille, tykt Papbind, paa hvis stive, guldsnittede
Blade der kun stod en halv Snes Hexametre,
og med en hvid Muse paa brun Grund som
en lille Statue mellem hver Sang. Denne Bog blev
hans Yndling; naar han med en Bibliofils Ømhed
vendte de tykke, buklede Papirsblade, slog der ham
imøde en hyggelig, forunderlig hjemlig Rhinskvins
Duft, det blinkede for hans indre Syn med det kølig
harmoniske Skær af den ravgule Druesaft i de
havgrønne Romerglas, og paa den gyngende Guldgrund
saà han sit og den Elskedes Billede, men
idealiserede, ligesom gennemlyste af det ædle Spejl.</p>

<p>Saasnart han kunde faa Raad dertil, købte han
Schillers Værker og et Udvalg af Goethes. &mdash; Studiet
af dem blev hans stadige Sysselsættelse. Uge
for Uge, Dag for Dag levede han sig dybere ind
i dem.</p>

<p><span class="pagenum"><a name="Side_85" id="Side_85" title="[S. 85]"> </a></span></p>

<p>Salige Dage, I, da vor mørkefamlende Sjæl første
Gang træder ud i Kunstens fulde Lys, da en ny
Verden, det sande Kosmos, aftaager sig, morgenfrisk
og uendelig, for vort svimlende Blik! Vore tidlig
indpodede Forestillinger frostsvides før Blomstringen,
vore rodspredende Følelser visne bort i tørkemætte
Aarsgange, og paa en Stormdag knækkes vore Haab;
&mdash; ogsaa vore Venskaber rive sig fra os, og Skillesaaret
skorpes og forhudes, ja selv de sarte Minder
fra vor første Kærligheds Dage forsmaa vi ofte siden
med et ynksomt Smil; &mdash; men hvad I har saàt
og bestraalet, det visner ikke, det rives ej fra os,
det bliver os aldrig smaat. Ingensinde forhærdes den
hin Gang fostrede Lærlinge-Ømhed overfor de Mestre,
der første Gang vakte vor Aands slumrende Grundtone
til Svar paa deres evige Harmonier; Tiden river
os med sig, gjorder os med nye Vaaben, lader os
kæmpe under andre Faner; men <em>dem</em> ville vi aldrig
angribe; ja om Nogen af os har vundet sig Hæderskranse,
han vil dække <em>deres</em> Blottelser med det
selvvundne Løv, han vil rive Kransen sønder og lægge
Lavrbærbladenes svalende Lægedom over hvert Saar,
som en hadsk Kritik har hugget dem &mdash; for hine
salige Dages Skyld, for Indvielsens hellige Timers
Skyld!</p>

<p>Saadanne Dage, saadanne Timer levede han.</p>

<p>Og dog var ikke alt nydende Modtagen, ikke alt
rolig Beskuen. Der gærede Strid under den stille
Flade. Ustraffet havde ej det smaakaars-vante, traditionssikre
Ynglingesind givet de fyrstelige, hedenske
Aander Indpas. Underlig fremmede stod de derinde,
de germaniske Dioskurer, og for deres voxende<span class="pagenum"><a name="Side_86" id="Side_86" title="[S. 86]"> </a></span>
Marmorkraft syntes Hyttetaget at maatte sprænges,
var det end lagt med Straa fra Bethlehems-Stalden.</p>

<p>Men han blev sig dette kun uklart bevidst og
selv saaledes sjælden og glimtvis. Og netop dette
kom af Livsfaren. Langsomt gnavede det indsmuglede
Giftstof paa de dybeste, dulgte Dele af hans aandelige
Organisme; kun af og til strejfede Opløsningsprocessen
en Nerve, som gav et smerteligt Sting.</p>

<p>Undertiden var det en Forestilling, som han havde
gaaet og baaret tankeløs paa, som paa saa mange
andre, men som nu pludselig viste sig for ham i
et nyt Lys, hæsliggjort eller halvt latterlig. Det
kunde komme ham paa tværs i hans Skolegærning,
standse Ordet paa hans Læbe, gøre ham raadvild
og forlegen; han led som af en pludselig Afasi: de
Ord, hvormed der skulde tales til Bønderbørnene,
vilde ikke indfinde sig, skønt han kendte dem saa
godt.</p>

<p>Eller ogsaa kunde det være et Udtryk, som Kristine
havde brugt, en af disse uvilkaarlige Bevægelser, der
ofte klarere end Ord synes at aabne en Fold af det
inderste Væsen, som forfulgte ham, skurrende i hans
Øre som en Mislyd, irriterende hans Øje som et Støvgran.
Hun havde ogsaa forandret sig i de faa Maaneder,
de havde været Kærester; hun viste mere
og stundom noget, han ønskede uset. Af og til maatte
han, halvt ubevidst, indrømme for sig selv, at hun
kunde have lignet Dorothea en god Del mer, end
hun gjorde, &mdash; for ikke at tænke paa Jomfruen fra
Orleans, der ogsaa var en Bondepige.</p>

<p>Som oftest var det dog en vag Trang efter nyt
Liv. Digtervinens kølige Gyldenblink og fine Blomsterduft
efterlod hans Gane i en tungeklæbende<span class="pagenum"><a name="Side_87" id="Side_87" title="[S. 87]"> </a></span>
Tørke, som et Fatamorganas Oasekilde og Palmeskygge
udtørster Ørkenvandreren. Han lededes ved
Brøndvand og forsmægtede efter Vin som efter en
Naadegave. Men det var Dionysosbægret, ikke Nadverkalken,
som hans Sjæl stundede mod.</p>



<hr class="chapbreak" />
<h2><a name="KAPITEL_VI" id="KAPITEL_VI"></a>VI.</h2>


<p>&mdash; Find Dem en Cigar, Hjorth ... dèr ... paa
Pulten, sagde Pastor Krarup gennem Næsen, gabende
over et Porcelæns-Pibehoved, som han derpaa
gav sig til at puste i, til han blev ganske kobberrød
i Ansigtet.</p>

<p>De havde efter Middagsbordet trukket sig tilbage
til Studereværelset, et mørkt, tilrøget Rum, syv,
otte Alen i Kvadrat, udstyret med en apostolisk
Tarvelighed. Paa den ene Side af Vinduet, der kun
havde en gammel, gul Gardinkappe, var et halvt
overskygget Bord af ukendeligt Træ uordenlig bedækket
med Tidsskriftshefter, kirkelige Blade, religiøse
Piecer, Breve og Papirer; til den anden Side
borede en Jærn-Seng sig ind i en lille Niche, bestemt
til at huse Præsten Lørdag Nat, naar han under
Inspirationens og Forfatterveernes Indflydelse skyede
det ægteskabelige Sovekammer. Den graastrøgne
Kalkvæg grinede frem gennem de øverste Hylder
paa Reolen, hvor kun nogle sorte Salmebøger og
Nytestamenter hældede sig, medens nedenunder uindbundne
Tidsskrifter og forældede theologiske Bøger<span class="pagenum"><a name="Side_88" id="Side_88" title="[S. 88]"> </a></span>
havde samlet ærværdigt Støv. Over den højbenede
Fyrretræs-Pult med tilklattet Voxdugs-Klap hang
et Par Silhouetter. En rosarød, taarnagtig Lerkakkelovn,
hvis klodsede Stokværk havde portformige
Gennembrydninger, ophedede Værelset til et betænkeligt
Gradeantal. Men udenfor frøs Haven,
vridende Frugttræernes nøgne Grene mod en zinkfarvet
Himmel og med halmviklede Rosentræer ligesom
Vaage-Koste stikkende op af den kagefrosne
sortsmudsede og gustne Sne, medens en løsreven
Vedbendgren uafladelig daskede mod en af de smaa
Ruder.</p>

<p>&mdash; Naa, har De saa tænkt over det? ... hvad
siger De til den Idè? spurgte Præsten, idet han
svøbte sig ind i den palmede Slaabrok, som saà ud
til at have gjort Regensdagene med, hvorpaa han
lænede sig tilbage i Skyggen og pustede store Røgskyer
ud i Lyset, hengivende sig til den behagelige
Søndagshvile inden Annexturen.</p>

<p>Hjorth gik og drejede sig urolig paa det knapt
tilmaalte Gulv, vuggende i Hofterne, sugende og
tyggende paa Cigaren, som der ikke var Træk i.</p>

<p>&mdash; Ja det, som Præsten siger, det &mdash; kunde jo
ikke være saa galt ... Jeg har saamæn ogsaa nok
Lyst ... skønt det skam aldrig før er faldet mig
ind ... Men &mdash; Sagen er, jeg vèd ikke rigtig, hvordan
det skulde kunne lade sig gøre &mdash;</p>

<p>&mdash; Aa, naar De selv har Lyst, saa ... Der findes
altid en Udvej, &mdash; det ... De har jo ogsaa nogen
Penge, har De fortalt mig ... Naa, ja, ja &mdash; det er
ikke mange ... men med lidt Sparsommelighed
... Og naar De først er blevet Student, saa kan
De jo ogsaa informere noget ... Aa, saadan noget<span class="pagenum"><a name="Side_89" id="Side_89" title="[S. 89]"> </a></span>
kommer man ud over, det &mdash; kommer &mdash; man &mdash;
ud &mdash; over.</p>

<p>&mdash; Saa synes jeg jo ogsaa nok, det er lidt sent
at begynde paa Studeringerne.</p>

<p>&mdash; Sent? ... naa, ja ... men &mdash; De er jo dog en
ung Mand, Hjorth ... hvad? ... De er jo en pur
ung Mand &mdash;</p>

<p>&mdash; Ja, jeg vèd dog ikke, svarede Hjorth smilende,
idet han gyngede sig paa det ene Ben. &mdash; Jeg synes
nu, jeg begynder at ældes, jeg er saamæn snart
fireogtyve &mdash;</p>

<p>&mdash; Aa, men saa er De jo en ren Grønskolling,
hi, hi, hi ... Fireogtyve! ser vi det, ser vi det! ...
Ja, vèd De hvad, saa kan De saamæn ogsaa være
Præst, naar De er et Par og Tredive, og saa har De
jo endnu Livet for Dem ... Og saa er det jo da noget
ganske andet ... Ja jeg mener ikke nærmest
materielt, &mdash; skønt vi er jo da alle noget Materialister,
&mdash; men en Mand som De, De vil ikke i Længden
kunne føle Dem tilfredsstillet ved Skolelærer-Virksomheden.
&mdash; De stræber videre ... De er som en Ælling
mellem Kyllingerne, De vil i Vandet, he! ...
Nej, De behøver saamæn ikke at fortælle mig det,
jeg har jo nok mærket det, og saa var det dette
<span class="sic" title="[sic]">herre</span> faldt mig ind ... Se Præst, det bliver netop
noget for Dem, De har jo gode Talegaver &mdash; jo,
saamæn har De det, De taler rigtig godt for Dem,
og saa har De en ypperlig Hukommelse, &mdash; De vil
netop kunne blive en Prædikant.</p>

<p>Og Pastor Krarup skelede mismodig hen til nogle
Papirsblade paa Bordet, paa hvilke hans Pen havde
arbejdet fra om Mandagen af, for at faa dem fyldt<span class="pagenum"><a name="Side_90" id="Side_90" title="[S. 90]"> </a></span>
med en maadelig Prædiken, som han saa endda
maatte læse op. Han var ingen Prædikant.</p>

<p>&mdash; Ja men, det er jo ikke blot det, som det kommer
an paa, og &mdash; hvad der gør mig tvivlraadig
er, at jeg synes, jeg mangler Kaldet.</p>

<p>&mdash; Saa, hvordan det? De føler alligevel ingen rigtig
Lyst?</p>

<p>&mdash; Jo paa en Maade nok Lyst &mdash; men, jeg vèd
ikke rigtig, hvad jeg skal sige &mdash; jeg er bange &mdash;
jeg &mdash; det at være Sjælesørger for en Menighed,
det forekommer mig saa stort et Ansvar &mdash; og saa
synes jeg ikke, man bør tage sig det paa, naar man
ikke drives af et indre Kald &mdash;</p>

<p>&mdash; Ganske vist, det &mdash; er jo meget sandt, &mdash; saadan
i Almindelighed ... Men alligevel, jeg tror ikke,
De skal hænge Dem for meget i det, Hjorth ...
Man&mdash;n &mdash; kan saamæn ogsaa gøre for meget Væsen
af det indre Kald, det ved Gud man kan ...
Der er mange unge Theologer, der mener, det skal
komme over Dem paa èn Gang, ligesom med Ildtunger,
ved Ordinationen ... Det er ligesom Konfirmanderne,
naar de første Gang kommer til Herrens
Bord ... Men&mdash;n, det gaar jo ikke altid saadan.
Vor Herre har de mange Veje, han vèd bedst,
hvorledes han skal komme til hvert enkelt Hjærte
... Det er som vi synger i vor gamle Salme: Her
vil ties, her vil bies &mdash;</p>

<p>&mdash; Men der er dog ogsaa dem, der bier, og saa
kommer det aldrig alligevel ... Jeg kender Gejstlige,
som jeg synes maatte have passet bedre i en
anden Stilling &mdash;</p>

<p>&mdash; Naa, ja, De tænker paa Provst Storm &mdash;</p>

<p>&mdash; Ogsaa paa ham, ja.</p>

<p><span class="pagenum"><a name="Side_91" id="Side_91" title="[S. 91]"> </a></span></p>

<p>&mdash; Vor kære Provst er ganske vist ingen Aandens
Mand, men &mdash; har Vorherre ikke alligevel faaet Brug
for ham, stillet ham paa en Plads i sin Kirke, som
&mdash; ja jeg vil ikke sige, han udfylder den, men han
virker dog meget &mdash; anerkendelsesværdigt? ...
Nej, naar det slet ikke kommer, saa er det vores
egen Skyld; Naadens Haand er altid aaben imod
os, det har vi Guds eget Ord for ... Aa, men vær
De blot ikke bange for det ... Vorherre lægger sin
Velsignelse til, naar De blot tager redelig fat ...
De er jo et kristeligt Menneske, og efterhaanden
som De ved Videnskabens &mdash; hm! &mdash; Haand trænger
&mdash; dybere &mdash; ind i &mdash; disse &mdash; hm, hm! &mdash; evige
Sandheder ... De skal se, det vil alt vende sig til
det bedste.</p>

<p>Pastor Krarup tog fat paa sin Pibe, som var ved
at gaa ud; efter at have hindret dette og indhyllet
sig i friske Tobaksskyer, kom han atter tilbage til
sin nye Yndlingsidé med en betænksom, haardnakket
Stemme, der syntes bestemt paa at fjærne
alle Hindringer.</p>

<p>&mdash; Og selv om det nu ikke netop blev som Præst,
saa &mdash; man vèd jo ikke, hvordan det kan føje sig
&mdash; der kunde jo ogsaa aabne sig andre Udveje &mdash;
&mdash; for Exempel som Videnskabsmand, som Universitetslærer
&mdash; det er jo ogsaa en velsignelsesrig Stilling,
for dem der &mdash; ikke sandt? &mdash; Nu &mdash; der er jo
for Exempel den nye theologiske Professor, Doktor
Petersen, &mdash; en udmærket dygtig Mand, ganske udmærket
&mdash; han er ogsaa bondefødt, &mdash; ja, han er
saamæn her fra Sognet ... Jeg har kendt hans Forældre
godt ... De bòde omme bag Møllen ... Det<span class="pagenum"><a name="Side_92" id="Side_92" title="[S. 92]"> </a></span>
var Husmandsfolk, simple Husmandsfolk ... Ja,
&mdash; dèr kan man se!</p>

<p>&mdash; Men han kom vel som Dreng til Studeringerne?</p>

<p>&mdash; Ja&mdash;a, jo vist gjorde han det ... Men det har
saamæn ikke noget at sige. Han er endnu en ung
Mand ... Hvis De blev noget ældre Professor, saa
kunde det saamæn gaa an endnu ... Men jeg synes
Kakkelovnen ryger, &mdash; brød han pludselig af,
idet han rejste sig.</p>

<p>&mdash; Ja, den er ikke helt fri for det.</p>

<p>&mdash; He, det er dog ellers mærkeligt! ... Det er
ellers saadan en udmærket Kakkelovn, den er billig,
og saa varmer den og holder Luften god, den ventilerer,
aah! &mdash; jeg behøver slet ikke at lukke Vinduer
op ... Min Eftermand, han vil saamæn komme
til at prise mig mange Gange for den Kakkelovn,
&mdash; ja, for jeg har jo selv ladet den sætte op, det er
min Idè; &mdash; nej, disse nymodens &mdash; hvad er det nu?
&mdash; Magasinovne, det er jo noget Jux, det er jo noget
Jux, &mdash; til at kvæle Folk med ... Det er saamæn
ogsaa mig, der har fundet paa at lave den Niche
herinde til Sengen, som der ellers ikke var Plads
til ... Ja, min Eftermand, han &mdash; han vil saamæn
ikke komme til at bande mig ... Ak ja, man bliver
gammel, Hjorth &mdash; man kommer til at tænke paa
Eftermanden ... <i xml:lang="la" lang="la">Serit arbores, qvae alteri saeculo
prosient</i>, som det hedder i Cato major ... Naa ja,
det er sandt, De forstaar ikke Latin.</p>

<p>&mdash; Nej endnu i al Fald ikke.</p>

<p>&mdash; Men siden maaske, hvad? ... Saa kunde det
hændes, jeg kunde faa Dem til Kapellan, Hjorth;
&mdash; hvis jeg kan holde ud saa længe.</p>

<p><span class="pagenum"><a name="Side_93" id="Side_93" title="[S. 93]"> </a></span></p>

<p>&mdash; Aa, hvad det angaar &mdash;</p>

<p>&mdash; Ja, ikke sandt, jeg er igrunden ganske rørig
af min Alder, hvad! ... Jeg tror skam, jeg kunde
danse en Wiener-Vals endnu ... Men, ih du Fredsens,
er den halv et! ... Saa maa vi skam ... Ferdinand,
Ferdinand! ... Naa, dèr kommer han allerede
for Døren. &mdash; Stine! har du pakket Kjolen ind?
og den <em>gamle</em> Præstekrave?</p>



<hr class="chapbreak" />
<h2><a name="KAPITEL_VII" id="KAPITEL_VII"></a>VII.</h2>


<p>&mdash; Det er sandt, saa var der jo ogsaa denne Sag
&mdash; dette med den ny Præst i Ovnstrup, sagde Godsforvalter
Ravn, idet han satte sig tilrette i Kontorstolen,
som han havde været i Færd med at springe
ned fra. &mdash; Han ... hvad er det nu?</p>

<p>&mdash; Frederiksen.</p>

<p>&mdash; Ja vel ... Har De set Regnskaberne efter,
Jessen?</p>

<p>&mdash; Jo, vist har jeg saa &mdash; men &mdash;</p>

<p>&mdash; Naa, hvordan &mdash;?</p>

<p>&mdash; Ja, Godset har jo leveret Kaldet de otte Favne
Brænde i lang Tid. Vi har det tilbage i forrige Aarhundrede,
saa det har faaet Hævd.</p>

<p>&mdash; Hm! &mdash; ja, det tænkte jeg nok, sagde Ravn,
og lænede sig tilbage, dinglende med sine korte Ben,
mens han trommede med et Penneskaft paa den tilklattede
Voxdug.</p>

<p>&mdash; Desuden fortalte Pastor Frederiksen mig forleden,<span class="pagenum"><a name="Side_94" id="Side_94" title="[S. 94]"> </a></span>
at han havde truffet Greven i Selskab, og
Greven havde været meget forekommende og sagt,
at det maatte være en Misforstaaelse, &mdash; han skulde
naturligvis have Brændet ligesom Formanden &mdash;</p>

<p>&mdash; Naa saadan &mdash; ja vel! &mdash; he! Godsforvalterens
lille runde Mave syntes at ryste af en stille Latter,
der tilspidsede hans Læber og fik et musikalsk Udtryk
i en lang Fløjtetone. Derpaa kastede han Pennen,
gav Voxdugen et resolut lille Slag med Haandfladen,
og idet han pludselig hoppede ned fra Kontorstolen,
sagde han:</p>

<p>&mdash; Ja, hør vèd De hvad, Jessen, &mdash; De kan saamæn
godt skrive til Prokurator Meyer imorgen.</p>

<p>&mdash; Hvad mener Godsforvalteren? &mdash; om &mdash;</p>

<p>&mdash; Ja, netop ... Jo, gu fører vi Sagen, sagde Ravns
mest mjavende Fistelstemme, medens hans missende
Øjne glædede sig over deres overlegne Skarpsynethed.</p>

<p>&mdash; Men naar vores Bøger &mdash; &mdash;</p>

<p>Men en nedladende, belærende Pegefinger prikkede
Jessen paa Brystet: &mdash;</p>

<p>&mdash; Ja men, det er de andre, der skal føre Beviset,
go'e Mand! ... Nej, gu udleverer vi ikke vores Bøger
... Ja, lad dem forlange dem ... Vi vèd ikke
noget af det; &mdash; Regnskaberne er kommet bort;
der har været en rædsom Uorden paa Godskontoret
&mdash; i den forrige Forvalters Tid naturligvis ... Lad
De bare Meyer om det, han er ikke saa &mdash; &mdash;. Nej,
de andre, de har sgu ikke deres Papirer i Orden;
aa Gud, saadan Præsteregnskaber, nej, det kender
jeg saamæn ... Hvem er det, der gaar over til Dem?
&mdash; aa, det er jo Lærer Hjorth, &mdash; ja det er sandt,
nu skal han nok ikke være Lærer mer &mdash;</p>

<p>&mdash; Hvordan det?</p>

<p><span class="pagenum"><a name="Side_95" id="Side_95" title="[S. 95]"> </a></span></p>

<p>&mdash; Naa har De ikke hørt det? jeg trode, han var
saadan en intim Ven af Dem. Jo, jeg var saamæn
i Selskab hos Pastor Krarup i Aftes, &mdash; en lille Lhumber,
forstaar De &mdash; og han fortalte, at Hjorth vilde
til København og studere Theologi; &mdash; det var saa
godt som afgjort. &mdash; Det passer sig jo ogsaa meget
bedre for ham ... Det er jo en opvakt Fyr ...
Og det er et net Pigebarn, han er forlovet med;
&mdash; nysselig skabt, &mdash; det ved Gud &mdash; &mdash;</p>

<p>Godsforvalteren havde stampet sine Støvler fast
i de pletfri Galoscher; den lille rundpullede Hat,
hvis silkeglinsende Filt han havde glattet med Albuen,
satte han paa sit skaldede og altfor flade Hoved,
hvor den syntes at have siddet fra Fødslen,
fuldendende Ryggens og Nakkens ærværdige Kurve
med sin agtbare Kuppel, &mdash; og hans behandskede
Haand strakte sig velvillig frem: &mdash;</p>

<p>&mdash; Farvel, Jessen.</p>

<p>&mdash; Ja, saa var der endnu, siden vi var ved Ovnstrup,
det med Kirken. Vi skulde vel snart til at
tage fat paa den &mdash; Synet udsatte jo en hel Del,
og De husker nok, vi lovede Provsten, at Vaabenhuset,
&mdash; ja De var jo selv med &mdash;</p>

<p>&mdash; Ja vel, ja. &mdash; Aa, men lad os nu se, om de kan
tvinge os til Brændet ... Hvor kan det ellers være,
De er bleven saa kirkelig? ... Naar det endda var
mig, hvad? ... men De, &mdash; he, De skulde saamæn
høre, saadan som Pastor Krarup &mdash;</p>

<p>&mdash; Aa, det er blot det, at jeg synes, naar man
har lovet noget &mdash;</p>

<p>&mdash; Saa, synes De det? &mdash; he! det var da ellers
en àparte Mening, afbrød Godsforvalteren ham &mdash;
med forkert Betoning paa »aparte« ... Nej, ser De,<span class="pagenum"><a name="Side_96" id="Side_96" title="[S. 96]"> </a></span>
naar man har lovet noget, saa er den Sag jo overstaaet
... Men apropos om Deres Kirkelighed, &mdash;
hvad er det, Pastor Krarup fortæller, at De ikke
vil lade Deres Datter konfirmere?</p>

<p>Jessen blev blussende rød i den lille Stump Kinder,
der var synlig over hans sorte Skæg, medens
han med et fortrædeligt Smil mumlede:</p>

<p>&mdash; Naa, har han nu ogsaa plapret ud med det &mdash;?</p>

<p>&mdash; Men Deres Datter, kære Jessen &mdash; det er rigtig
en vakker ung Pige &mdash; særdeles vakker ... men
De kan dog ikke lade hende voxe op uden Religion,
&mdash; det gaar dog virkelig ikke an &mdash; &mdash;</p>

<p>&mdash; Ja, Hr. Godsforvalter, hvad det angaar, saa
mener jeg, at paa de Omraader &mdash; &mdash;</p>

<p>&mdash; Ja, Gud bevares, &mdash; der maa enhver følge sin
Overbevisning, &mdash; det giver jeg Dem fuldstændig
Ret i ... Det holder jeg altid paa ... Ja, jeg selv
er, som De vèd, religiøs anlagt ... Følelsesmenneske
&mdash; naa, men Gud bevares! ... Nej, men her
er jo kun Tale om den ydre Optræden ... Et saadant
usædvanligt Skridt vilde der blive lagt meget
Mærke til, &mdash; der vilde blive talt overmaade meget
derom, &mdash; og jeg finder nok &mdash; at &mdash; i Deres Stilling
&mdash; Ja, ja, kære Jessen, ser De, &mdash; saadan, &mdash;
dette, &mdash; et Gods, et Gods &mdash; (og Ravn gjorde en
bred, besiddelses-tagende Haandbevægelse) &mdash; det er
&mdash; til en vis Grad &mdash; en <em>In</em>stitution, &mdash; og enhver
&mdash; der indtager en Stilling ved en saadan <em>In</em>stitution,
&mdash; maa &mdash; til en vis Grad &mdash; bøje sig &mdash; og
&mdash; i sin ydre Optræden &mdash; rette sig &mdash; efter den
Aand &mdash; som &mdash; hersker ved denne <em>In</em>stitution &mdash;
(Ravn lagde haardnakket Betoningen paa første<span class="pagenum"><a name="Side_97" id="Side_97" title="[S. 97]"> </a></span>
Stavelse, som om hans Tanke standsede dèr af Glæde
over det træffende Ord).</p>

<p>&mdash; Det vil sige Grevens Aand?</p>

<p>&mdash; Det vil &mdash; naturligvis &mdash; i sidste Instans &mdash;
sige Grevens Aand, indrømmede Ravn, medens han
i en forøget Værdighed druknede sin lille indvortes
Latter ved Tanken om Grevens Aand, og med et
hurtigt Sideblik gennem Øjenkrogen udspejdede, om
Fuldmægtigens Ansigt viste en subordinationsstridig
Ironi. Men Jessens Træk forraadte intet, og Mundkrogene
havde gemt sig under det stride Skæg.</p>

<p>&mdash; Naa, men hvad er det værdt at gøre Væsen
af? ... det hele drejer sig jo om en Ceremoni ...
Se nu Herredsfogden, &mdash; ja, De vèd jo selv, hvordan
han har det: &mdash; han siger jo altid: »Fanden
lyne i de Præster, det er ikke andet end Løgn og
Vrøvl« ... Ja, han har jo saadan sin egen Maade
at udtrykke sig paa, vor kære Herredsfoged ...
Naa, han lod ogsaa sin Datter konfirmere ... Det
er jo en ren Formalitet. &mdash; Ja, jeg selv er som sagt
troende, saa for mig er det &mdash; hm! ... men&mdash;n,
af Dem er det jo en ren Formalitet, man forlanger
... Blot ikke aaben Opposition! ... Hvor kan det
ogsaa falde Dem ind, kære Jessen! De, som ellers
er saa konserva<em>tiv</em>, saa konserva<em>tiv</em> ... Og saa ogsaa
for Deres Datters Skyld, &mdash; betænk &mdash; det Ansvar ...
En Mand, &mdash; naa, ja &mdash; men en <em>Kvinde</em>! ... »Betænk,
hvad er en Kvinde!« ... Ja, De kender vel
Figaro? ... guddommelig ... Ja Musik er nu mit
Sværmeri ... Musik og Kvinder ... (Hans Stemme
blev kælen, drømmerisk, og der kom en fugtig Glans
i hans Øje) ... »<span xml:lang="de" lang="de">Wer nicht liebt Wein, Weib und
Gesang</span>« ... Ak ja! det var en Guds Mand, den Luther<span class="pagenum"><a name="Side_98" id="Side_98" title="[S. 98]"> </a></span>
... Nej men, at en Kvinde er irreligiøs, det
er unaturligt, &mdash; det er ukvindeligt! ... netop det
svage i den kvindelige Natur, &mdash; det uklare, dragende,
&mdash; dette &mdash; hvad skal jeg sige? &mdash; denne
oversanselige Duft &mdash; hm &mdash; er ikke den religiøse
Stemnings Clair-obscur, er det ikke ligesom den
aandelige Atmosfære, hvori denne Blomst skal oplukke
sig? &mdash; Ja, De forstaar mig nok, skønt jeg ikke
kan finde Ord, der &mdash; &mdash;. Jeg er nu engang et Følelsesmenneske,
en Romantiker, om De vil; &mdash; ja,
jeg vèd, det er nu gammeldags, men &mdash;. Ja, nu vil
jeg ikke opholde Dem længer, kære Jessen, men
tænk nu over Sagen. &mdash; Farvel, Farvel!</p>

<p>&mdash; Den Skabhals, mumlede Jessen, medens han
trak Nøgleknippet ud af Kontordøren og saà efter
sin Foresatte, der med en katteagtig Forsigtighed trippede
frem mellem Gaardspladsens Pytter over mod
den øde, kaserneagtige Hovedbygning, forbi de to
store Linde, hvis nøgne Grene knirkede og peb,
medens nede ved Foden af Stammerne to danske
Hunde, med Hovedet hvilende paa Poterne, som
hang ud af Hundehusets Glug, fulgte ham til Dørs
med en doven Knurren.</p>



<hr class="chapbreak" />
<h2><a name="KAPITEL_VIII" id="KAPITEL_VIII"></a>VIII.</h2>


<p>&mdash; Naa, saadan helt afgjort er det da heller ikke
... Pastor Krarup er meget ivrig af sig, vèd du
nok, naar han har faaet en Idè &mdash; &mdash;</p>

<p><span class="pagenum"><a name="Side_99" id="Side_99" title="[S. 99]"> </a></span></p>

<p>&mdash; Han faar heller ikke mange af dem &mdash;</p>

<p>&mdash; Men jeg har jo rigtignok tænkt en hel Del
derover siden, og ... jeg skal ikke nægte ... ja,
synes du ikke i Grunden selv, det var fornuftigere
end at blive ved &mdash;</p>

<p>&mdash; Nej, hør, det er sgu for meget forlangt ...
Jeg skulde finde det fornuftigt, at du gik hen og
blev en af disse salvelsesfulde Hyklere eller Vrøvlere
&mdash;</p>

<p>&mdash; Naa, naa Jessen &mdash;</p>

<p>&mdash; Ja, for det maa de da være, en af Delene eller
begge Dele, &mdash; jeg vèd Fanden ikke.</p>

<p>Han tav, da hans Datter Nelly kom ind med
Kaffen, fulgt af en sort, stridhaaret Terrier-Bastard
med et barsk knebelsbartet Ansigt, som en pensioneret
Obersts, der smilede op til hende med en skæv
Tandblottelse, medens Halestumpen virrede. Fuldmægtigen
gik med den slæbende Lyd af udtraadte
Morgensko frem og tilbage i det mørke, lave Værelse,
hvis Loftsbjælker han næsten fejede med sit
tynde Haar; Vinterfrakken, som han brugte i Stedet
for Slobrok, gjorde ham endnu mere bredskuldret;
han dampede voldsomt af sin Assam-Pibe, hvis
brunrandede Dæksel smældede, naar han tog den
ud af Munden og gestikulerede, idet han talte sig
rød helt op i Tindingerne.</p>

<p>&mdash; Og hvem Pokker beder dem saa stikke deres
Næser i alle andres Sager? ... naa, hvad mener du?
dèr kommer nu forleden Pastor Krarup op til mig
... Ja, mig vilde han naturligvis ikke omvende,
det vilde dog været for &mdash; og det har han jo engang
forsøgt, saa dèr er vinket af, det vèd han nok ...
Nej, men det var angaaende Nelly. &mdash; Hun skulde<span class="pagenum"><a name="Side_100" id="Side_100" title="[S. 100]"> </a></span>
vel nu snart konfirmeres. &mdash; Nej, det havde jeg
ikke tænkt mig. &mdash; Men det var dog virkelig snart
paa Tiden. &mdash; Jeg tvivlede paa, at Tiden dertil
overhovedet vilde komme. &mdash; Ja men det gik aldeles
ikke an; hun kunde ikke voxe op som en Hedning,
han maatte som Præst paa det alvorligste foreholde
mig mine Pligter mod det stakkels Barn, som var
undfanget i Synd og vilde fortabes &mdash; og &mdash; og alt
saadan noget, hvad de nu kan sige. &mdash; Og saa sagde
jeg rigtignok: &mdash; nej hør, Hr. Pastor, lad os nu ikke
rippe op i den gamle Syndefalds Historie, om at
Vorherre fik lokket et stakkels Pigebarn til at æde
et surt Æble og saa javed hende ud af Haven. &mdash;
Naa, saa blev han jo vred og sagde, at han vilde
ikke staa og høre paa mine Ugudeligheder, men
Barnet skulde og maatte konfirmeres, og jeg svarede,
at jeg gad dog se, om nogen kunde tvinge en Fader
til at lade sit Barn staa og lyve paa Kirkegulvet,
og at <a class="corr" name="rett_13" id="rett_13" title="var: Nell">Nelly</a> kunde faa sit Uhr og sin lange Kjole,
og hvad hun nu ellers skulde have, uden at hun
behøvede at tygge Oblater dèrfor &mdash; ja for jeg blev
jo ogsaa heftig, &mdash; det kan jeg ikke nægte, &mdash; det
blev jeg ... Det skulde jeg nu ladt være med &mdash;
naa ... Men det er ogsaa for galt saadan at falde
med Døren ind i Huset til En. &mdash;</p>

<p>&mdash; Vil du virkelig ikke konfirmeres, Nelly? spurgte
Hjorth den unge Pige, der bød ham Kaffe og Sukker.</p>

<p>&mdash; Nej, jeg vil saamæn ikke, Hr. Hjorth, svarede
hun bestemt, med et trodsigt Smil om de temmelig
tykke Læber, stolt over at have Del i Faderens
Uafhængighed og over at handle anderledes end
sine Jævnaldrende. Derpaa satte hun Bakken fra sig,
tog et Stykke Sukker, bed det over med sine Fortænder,<span class="pagenum"><a name="Side_101" id="Side_101" title="[S. 101]"> </a></span>
der vare ligesaa hvide som den bestandig
skævt smilende Hunds, holdt det op for den og lod
den gaa paa Bagbenene foran sig, løftede det, indtil
den sitzede, holdt det hen mod Snuden og trak
det bort, til den gøede, medens den stedse beholdt
sit tænderskinnende Smil i det barske Ansigt, der
syntes at være kommet gammelklogt til Verden,
overfor den leende unge Pige med den endnu barnlige
Opstoppernæse og med store, tindrende mørke
Øjne under den lave Pande.</p>

<p>&mdash; Ja men &mdash; det var jo dog egentlig i en god
Mening &mdash; og &mdash; det var vel ogsaa Præstens Pligt
at gøre det, sagde Hjorth langsomt, medens han
og Jessen tog nogle Slurke af den dampende Kaffe,
hvis Varme virkede velgørende i den kolde Fugtighed,
der trængte ind i Lejligheden og fik det Brænde,
som skulde bekæmpe den, til at sive døsigt i Kakkelovnen.</p>

<p>&mdash; Ja, vist saa ... Men det er jo netop det
forbandede ... Derfor skulde du tage dig i Agt
for at faa den Slags Pligter ... Du bliver dog ligesom
de andre, naar du kommer ind i den Mølle ...
Nej, slaa du dig til Taals ved de Pligter, som du
<em>har</em> af den Sort, de kan saamæn være slemme nok
... Lære Børnene alt det Sludder og Vrøvl! ...
De stakkels Unger bliver jo snart ikke proppede
med andet end gamle jødiske Eventyr ... og saa
Katekismen.</p>

<p>Nelly løb baglængs om i Stuen og trak den knurrende
Hund efter sig i en Flig af den strammede
Kjole, som den havde faaet mellem Tænderne. Hun
rystede Kjolen, saa Folderne viklede sig om dens
Hoved, lo højt og gjorde sig aabenbart interessant<span class="pagenum"><a name="Side_102" id="Side_102" title="[S. 102]"> </a></span>
for sin Lærer. Thi hun var for nogen Tid siden begyndt
at læse Tysk med Hjorth.</p>

<p>Fuldmægtigen gik bestandig frem og tilbage paa
Gulvet og fortsatte uden at genere sig for den unge
Pige, der var vant til at høre hans Udfald mod Kirken.
Naar Hunden kom ham i Vejen, kastede han
den til Side med et blødt Spark af den broderede
Morgensko, som uformeliggjorde hans Kæmpefod.</p>

<p>Jessen var en blandt mange Børn af en jævn
Borgerfamilie. Den normerede Vanekristendom havde
hørt til Familiens Traditioner; den var ganske uden
Skygge eller Nuance. Man gik i Kirke omtrent
hveranden Søndag og paa de store Festdage, og
til Alters en Gang om Aaret, og naar nogen blev
alvorlig syg, eller naar Udsigten til at slippe nogenlunde
over Terminen var usædvanlig fordunklet,
tænkte man lidt mere paa Gud end ellers, &mdash; det
gik som af sig selv ved en Naturnødvendighed,
om mere var der ikke Tale. Da Tidsaandens Luftning
ikke havde nogen Grøde i den Retning, førte
dette ogsaa som ved en Naturnødvendighed til, at
den unge danske Jurist ikke var religiøs. Forældrene
gaa i Kirke, fordi det er passende og for at give
Børnene et godt Exempel; Børnene tridse med. Siden
naar de blive deres egne Herrer, høre de op
med at gaa i Kirke, fordi det ikke er morsomt. Endnu
senere gaa de atter i Kirke, fordi det er passende,
og man gør saa meget kedeligt, naar det er passende,
desuden maa de igen give deres Børn et Exempel,
og endelig &mdash; man bliver alvorligere, det gaar ned
ad Bakke med Fornøjelserne i denne Verden, man
maa begynde at tænke paa dem i den næste. &mdash;
Men dette normale tredje Stadium naàde Jessen ikke<span class="pagenum"><a name="Side_103" id="Side_103" title="[S. 103]"> </a></span>
til. Medens han i en Provinsby var anden Fuldmægtig
paa Herredskontoret, forlovede han sig med
en Læges Datter, og da han fik sin beskedne Stilling
paa Skovvang, giftede de sig. Hans Hustru
havde i sit Hjem indsuget meget frie Anskuelser
paa det religiøse Omraade; &mdash; som bekendt er Medicinen
ikke styrkende for Troen paa Helbredelser
ved Haandspaalæggelse, Dødeopvækkelser og Jomfrufødsler.
Det varede ikke længe, før hun smittede
ham; fra ligegyldig blev han fjendtlig mod den kirkelige
Kristendom. &mdash; Et Aars Tid efter Nellys
Fødsel døde Moderen. Ved den Lejlighed fik Jessen
det første egentlige Sammenstød med Pastor Krarup,
der i den paafaldende korte Ligtale ytrede sin Bekymring
for denne Sjæls Frelse, der aldrig havde
søgt Guds Hus og Bord og syntes at have tillukket
sig for Naaden. Sygelig ordsaar i sin Sorg tog Jessen
ham dette meget ilde op. Hvad berettigede
Præsten til at dømme om hendes Overbevisning?
trængte hun til hans hyklede Bekymring? maaske
havde hun i sin Tvivl været en sandere Kristen
end de andre i deres sløve Halvtro. Det kom til en
heftig Ordstrid mellem dem. Fra dette Øjeblik var
hans religiøse Oppositionsstilling, der før havde været
skjult indenfor Privatlivets Vægge, draget frem og
udpeget for Menighedens Øjne, ligesom lyst i Ban
mellem Kirkens Mure og genlydende Hvælvinger.
Den blev ham derved desto dyrebarere, denne Enestilling
var hans Stolthed, en Frihedshat paa det
Hoved, der i verdslige Anliggender maatte bøje sig
for sine Foresatte, tiende til Haardheder og Smaasmudsigheder,
for ikke at miste Taget over sig. Dertil
kom, at han, idet han hævdede denne Særstilling,<span class="pagenum"><a name="Side_104" id="Side_104" title="[S. 104]"> </a></span>
dyrkede sin Hustrus Minde, helligholdt det
netop paa det Punkt, hvor man havde forsøgt at
plette det, ligesom de Reliqvier ere Tilbedelsen kærest,
der bære Mærker af de Vantros Marterredskaber.
Endelig trængte hans Sind nu til Religionens
Trøst; thi et tungt Gemyt som han var, vedblev
han at ruge over sit Savn; hans Brødhvervs-Arbejde
var just ikke af en saadan Art, at det kunde
udfylde nogen aandelig Tomhed, og specielle æsthetiske
eller videnskabelige Dilettant-Interesser havde
han ikke. Saa førtes han da naturlig til et vedholdende
Forsøg paa at uddybe sin Livsanskuelse, at
klare sig hvad han vilde tro og hvad han ikke vilde
tro, og hvorfor han stillede sig udenfor den officielle
Kristenhed. Hans Vejledere blev i Begyndelsen
Magnus Eiriksons dengang udkommende Bøger med
deres halvvidenskabelige Tendenskritik, deres deistiske
Reminiscenser af »det statutariske« i Kants Spekulation,
deres Tro paa en »Religion indenfor Grænserne
af den blotte Fornuft«; &mdash; senere Theodorus'
veltalende Flyveskrifter, Victor Rydberg, hvis platoniske
Mysticisme frastødte hans sunde Forstand,
nyrationalistiske Tyskere efter Strauss og Baur, lavkrattede
Udløbere, hvem den store Videnskabs Stormbrus
gennem Tübingerkædens Højskov kun kan
strejfe paa Overfladen, alle den Slags Kritikere, der
ere saa ivrige til at forsikre, at om vi end miste
nogle gamle Formler, gaar der ikke et Gran tabt
af Kristendommens evige Trøst, smaa Religionsfilosofer,
der i det nittende Aarhundredes Naturtempel
for Spinozas Guddom famler paa Brystet
efter den støvede Kantiske Amulet med det attende
Aarhundredes Treenigheds-Devise: Gud, Frihed, Udødelighed.<span class="pagenum"><a name="Side_105" id="Side_105" title="[S. 105]"> </a></span>
&mdash; Han blev deres Lærling, en begejstret,
lidenskabelig Discipel af denne Rationalisme, som i
en forfinet Hallucination af sin saakaldte Fornuft,
denne indbildte Sans for det overnaturlige, tilbeder
det samme, hvad den hos Mængden forkaster som
et plumpt Sansebedrag. &mdash; En underlig Fremtoning,
denne robuste, landmandsagtige Kontorist, som havde
en theologisk Halvdannelse, og hvis Lidenskab var
en Disput om det fjerde Evangeliums Uægthed,
om det Paulinske Lærebegreb, om Nadverdogmets
Udvikling! &mdash;</p>

<p>Saaledes gik han nu docerende frem og tilbage
paa Gulvet, medens det begyndte at mørknes i
Stuen, strøende sine fornægtende og bespottelige
Aforismer ud over Hjorth som den Klinte, Satan
saàde i den Frommes Hvede, for at vare ham imod
det, han vilde indlade sig paa, for at indprente ham,
hvilke Urimeligheder han maatte forpligte sig paa,
naar han vilde bestige en Prædikestol.</p>

<p>&mdash; Ja alt det kan jeg nu ikke saadan i en Snup
gøre Rede for og sige dig imod ... Jeg er jo ikke
lærd i det, saadan som du ... Naar man saadan
hører paa dig, saa lyder jo ogsaa meget af det, du
siger, rigtig fornuftigt ... Men&mdash;n, &mdash; det staar nu
saadan for dig, og du kunde naturligvis ikke være
bleven Præst ... Men jeg har jo dog Troen, &mdash; saadan
i det hele &mdash; og naar jeg faar lært noget ordenligt,
saa ser jeg vel ogsaa nok, hvordan det hænger
sammen, og hvorfor det maa være saadan.</p>

<p>&mdash; Ja, stol du bare ikke paa det, min Ven ...
Nej, man kan gaa med meget i sig, som man ikke
mærker, at det ikke kan forliges ... Troen, den
er &mdash; ja, det er med den ligesom med et Viskelæ'er,<span class="pagenum"><a name="Side_106" id="Side_106" title="[S. 106]"> </a></span>
&mdash; ser du, det er, naar man trækker det ud, at man
ser Sprækkerne og Blærerne ... For Resten har
jeg da heller aldrig mærket, at du følte noget Kald
til at blive Præst.</p>

<p>Den sidste Bemærkning slog Hjorth, der blev saa
rød i Hovedet, at Jessen kunde se det gennem Halvmørket.</p>

<p>&mdash; Nej, det er sandt nok ... Det har jeg heller
ikke &mdash; saadan ligefrem ... Men jeg er dog heller
ikke tilfreds i min nuværende Stilling.</p>

<p>&mdash; Tror du, jeg er tilfreds i min?</p>



<hr class="chapbreak" />
<h2><a name="KAPITEL_IX" id="KAPITEL_IX"></a>IX.</h2>


<p>Dette Jessens Afskrækningsforsøg fik den modsatte
Virkning af den tilsigtede.</p>

<p>Samtalen havde sat Hjorth i en stærk Bevægelse.
Han havde vel ofte hørt Fuldmægtigen udtale sine
uortodoxe Meninger, men aldrig før saa kraftig, saa
sammenhængende, og han havde heller aldrig før
været saa oplagt til at høre, ja ikke blot oplagt,
tvungen dertil, nødt til at følge hver Vending, beholde
hvert Ord, veje hver Grund og se sin Stemning
svinge hid og did, som en Tunge over Tankernes
Vægt, uden at være i Stand til at faa Rede
paa, hvor det endelige Udslag vilde komme. &mdash;
Hvad havde han ikke alt faaet at høre, nu han tænkte
over det bag efter! Hvor meget af hvad han havde
tròt fuldt og fast, havde Jessen ikke sagt var falsk,<span class="pagenum"><a name="Side_107" id="Side_107" title="[S. 107]"> </a></span>
bevislig falsk! Hvor meget, som han aldrig havde
tròt og som han gøs tilbage for som Nonsens, havde
Jessen ikke sagt, han skulde tro, naar han tròde
paa det andet! &mdash; Og han stod raadvild over for
alt dette.</p>

<p>Og pludselig greb det ham saa med hidtil ukendte
Samvittighedsskrupler, det uforsvarlige i at lære
Børn som Livets Grundsandheder noget, han ikke
selv havde gennemtænkt, prøvet i alle Fuger, noget,
hvis Konsekvenser han ikke kendte, ja som han
ikke kunde forlige med sin øvrige Bevidsthed, naar
en anden viste ham dem, ude af Stand som han
endogsaa var til at afgøre, om det nu ogsaa var
nødvendige Konsekvenser, eller om den anden blot
sagde, de var det.</p>

<p>Saaledes var det jo rigtignok ogsaa med de andre
Lærere. Og vel sagtens med de fleste Mennesker,
naar man saà rigtig til; for var de ikke alle deres
Børns Lærere? &mdash; raadede de ej over Børnenes Tro?</p>

<p>Men dette med de andre, hvad vedkom det Sagen?
der handledes jo om ham. Og <em>han</em> maatte
undersøge alt dette indtil Bunden, eller leve i en
Halvløgn, ja, hvad der var brødefuldere, leve af en
Halvløgn, skære sit daglige Brød af den og æde
sig selv til Doms, som der stod hos Apostlen. For
selv om det vilde vise sig som den evige Sandhed,
som Livets Brød, naar det blev undersøgt, &mdash; for
ham vilde det være en Halvløgn, en langsom Gift,
dersom han vedblev at indprente det i andre uden
at have haft det liggende for sig overskueligt og
klart indtil de mindste Traade, som naar man udreder
speget Garn.</p>

<p>Saaledes var allerede det, der fra først af kun<span class="pagenum"><a name="Side_108" id="Side_108" title="[S. 108]"> </a></span>
havde været det selvfølgelige Middel, blevet Maalet,
og det oprindelige Maal, Præstekaldet, var skudt
langt tilbage i det usikre.</p>

<p>For det kunde jo hænde, at Garnet viste sig at
være i Vildrede, en ubrugelig sammenfiltret Klump,
der maatte kastes bort. Og hvad saa? &mdash; Præst
kunde han saa ikke blive; &mdash; og Lærer igen? &mdash;
den Dør var nok ogsaa lukket. Han vilde have spildt
sin Tid og mer end den &mdash; udvortes taget. Det var
et alvorligt Skridt.</p>

<p>Saa tog han endnu en Gang Sagen for »til Beslutning«,
som det hedder i Degnesproget. Han satte
det værste Tilfælde. Han forestillede sig, at han
kom tilbage fra Universitetet vantro, og sikker i
sin Vantro, saadan som Jessen, for det var det yderste,
han kendte af Fornægtelse. Han indbildte sig,
at alle Veje vare lukkede for ham, at han end ikke
formaaede at udbytte sine Kundskaber praktisk til
at skaffe sig Livsophold. Og han saà sig selv grangiveligen
som en af hine romantiske Vandringsmænd,
der utilfredse flakke om i den kolde Verden, Fremmede
overalt, med et tungt Hjærte og en let Randsel.
Mødig, med gammelt Vejstøv paa de hullede
Støvler, kom han op ad Yderslev Gade, og der spillede
et vemodigt Smil om hans Læber, da hans
gamle Kyndinge, Møller Kristensens Pudel og Niels
Larsens Hønsehund og Per Andersens uægte Grævling
og alle de ægte Køtere gøde og bjæffede efter
ham, og denne Larm fik lokket mange Ansigter til
at se sig om, Ansigter, hvori han endnu kendte Træk
fra Skolebænken, Husmødre, der gik i Haven med
en Glut paa Armen, Gaardmænd, der røg deres Aftenpibe
i Porten. Thi det var ved Aftentid, &mdash;<span class="pagenum"><a name="Side_109" id="Side_109" title="[S. 109]"> </a></span>
naturligvis. For længe siden havde han set Solen
gaa ned bag Møllen, som endnu stod sort deroppe
paa Banken mod et Stykke blegt Orange. Lysene
begyndte at tændes. Udenfor Skolen standsede Vandringsmanden.
Lampen blev netop baaret ind af den
tækkelige Kone, og Manden sad leende med en rødmusset
Dreng paa Skødet, hvis Gyldenhaars Krølrand
opfangede Lampelyset som i en Glorie. Og medens
Vandringsmanden, støttende sig paa den knudrede
Stav, betragtede dette Idyl af stille, huslig Lykke,
mumlede han i Skægget: &mdash; Saaledes kunde du nu
have siddet derinde, dersom du ikke var draget ud
for at søge Kundskab. Thi det er et sandt Ord, at
hvo som forøger Kundskab, forøger Græmmelse. &mdash;
Da spurgte Hjorth sin Dobbeltgænger: Fortryder du
da paa, at du drog ud, og ønsker du det gjort tilbage
igen? &mdash; Men Vandringsmanden, med det kongelige
Sind under Stodderdragten, rettede sig stolt
og svarede: »Nej, heller vil jeg være en vidende
Stodder end en ukyndig Fyrste, heller en utilfreds
Vis end en tilfreds Daare.« &mdash;</p>

<p>Men naar han foretrak det værste, hvad var der
da mere at betænke sig paa?</p>

<p>Saa tog han Præstens Flyve-Indfald som sin Skæbnes
Vink. &mdash;</p>

<p>Og han havde Ret. Pastor Krarups Ord var en
Gnist, der vilde være slukket virkningsløst, dersom
den ej havde fundet Minen forberedt. Og Minen
var alle de Drifter, som den fremmede Læsning
havde vakt, Vandrelyst og Læreiver, Skønhedssavn
og Længsel efter nye storstilede Forhold, mod hvilke
det sang i ham med en Marschtakt af femfodede<span class="pagenum"><a name="Side_110" id="Side_110" title="[S. 110]"> </a></span>
Jamber, &mdash; Trang til at føle alle sine Evner spændte
i en stor Kamp.</p>

<p>Ogsaa Jessens Udfald mod de formentlige Grundsandheder,
som han lod sine Børn ramse op, vilde
være gledet ufølte af, dersom ikke hedenske Vers
havde rokket næsten umærkelig ved hans Barnetro,
havde lidt efter lidt smulret dens troskyldige Følelses-Grundvold
bort med deres sødtklingende Rythmebølger
og indskyllet en ny, hvori allerede de
samme Tvivl og Spørgsmaal, ja de samme fornægtende
Svar spirede, som han nu fik at høre fra en
Vens Læber.</p>

<p>Det var ikke længer Pastor Krarups gamle skrattende
Stemme, der sagde til ham: »De skulde virkelig
tænke derpaa; ... De kan saamæn være Præst,
naar De er et Par og Tredive,« &mdash; det var dybt inde
i ham de fremmede indladte Aander, som raabte:
»Frem, frem! &mdash; kun bort fra denne Skolestue, denne
Katekismusluft, hvori vi kvæles.«</p>



<hr class="chapbreak" />
<h2><a name="KAPITEL_X" id="KAPITEL_X"></a>X.</h2>


<p>&mdash; Men Per Andersens? &mdash; det var Hjorths første
Tanke den næste Morgen. Om Aftenen havde han
næppe tænkt paa Kristine.</p>

<p>Han gik over til Gaarden. Bonden var i Marken;
de pløjede ude ved Vejen. Da han vilde tale først
med ham om Sagen, gik han ud af Byen.</p>

<p>Det ruskregnede. Himlen var Drift bag Drift af<span class="pagenum"><a name="Side_111" id="Side_111" title="[S. 111]"> </a></span>
Taager og flossede Skyer, blyfarvede eller jordgraa,
med en udflydende Rustplet nede, hvor Solen var
ved at gaa op. Landevejen mellem de kullede Popler
strakte sig lige ud, mørkest i Midten mellem de
fugtige Hjulspor, der dannede to lysegraa Bundter,
som af Tove, der vare spændte ud fra èt Punkt
langt borte; af og til viklede nogle Par af disse Tove
sig ud fra de store Bundter og slyngede sig bort ad
en Bivej. Paa den første Mark tilvenstre, over den
brune Jord, trak nogle Plove sig langsomt bort med
Heste, der laa hældede frem i Drættet, sank i, og
hvert Øjeblik næsten gik i Staa, indtil Karlen slap
Plovstjærten med den ene Haand og daskede dem
paa Ryggen med Rebtøjlerne, som han havde over
Nakken, medens han udstødte et langtrukkent
»Ny-æ!«. &mdash; Paa en Stenkiste ved Vejen laa en Trøje
og en Madkasse. I en af de yderste Furer gik Per
Andersen langsomt bort med Hænderne paa Ryggen,
indtil han naàde Aavendingen, som han fulgte til
det andet Hjørne af Marken, hvorpaa han ligesaa
langsomt nærmede sig, idet han nu og da sparkede
en Sten ned i Grøften eller tog en Klump Jord op
og masede den mellem Fingrene.</p>

<p>&mdash; God Dag, god Dag, Niels! ... Se nu fik vi
da Has paa Davrebedet ... Du er ellers svært morgenduelig
idag.</p>

<p>&mdash; Aa ja. &mdash; Hjorth var ikke for uden Indledning
at bryde løs med Sagen ... Naa hvordan
staar det?</p>

<p>&mdash; Aa jo, &mdash; vi kan jo ikke saà endnu, andet
end pløje ... Og det er endda li'egodt hart for
Bæsterne ... De gaar jo og sykker, saa det er en
Ynk &mdash;</p>

<p><span class="pagenum"><a name="Side_112" id="Side_112" title="[S. 112]"> </a></span></p>

<p>&mdash; Hvad gør de?</p>

<p>&mdash; Aa, saadan sjosker ... Marken staar jo i èt
Lummer, især her hvor vi har Madjord, og &mdash; det
er jo ikke at undres paa &mdash; etter det Nedslag ...
Og &mdash; vi kan saamæn ha'e meget tilbage endnu,
det kan vi inte vide ... Nej, det kan vi inte vide,
for &mdash; her blinkede Per Andersen polisk, medens
han smilende strøg sig om den magre stubbeskæggede
Hage, der havde gamle Ar af Kniven &mdash; for
Hullet dèr ovenover, det er li'egodt stort.</p>

<p>Hjorth lo, glad ved at finde sin Svigerfader saa
oplagt til Spøg.</p>

<p>&mdash; Ja, da mente jeg ellers, vi skulde faa noget
Magsvejr nu.</p>

<p>&mdash; Aa ja, det kan saamæn ogsaa gærne hænde
... Ja, se &mdash; det er jo rigtig blanket op derude,
&mdash; og, &mdash; han spyttede paa Fingren og holdt den
i Vejret, &mdash; ja gu' er Vinden sprungen om.</p>

<p>Da Hjorth nu saà sin Svigerfader i helt godt Humør,
fandt han det raadeligt at tage fat, inden Regnen
maaske begyndte igen.</p>

<p>&mdash; Hør, &mdash; hvad jeg vilde sagt, Per Andersen,
jeg har ellers tænkt paa en større Forandring.</p>

<p>&mdash; Saa&mdash;aa, sagde Bonden, idet han stillede sig
til Hvile med Maven skudt frem, Skuldrene stærkt
sænkede og de tværstribede snævre Uldærmer stukne
dybt ned under Gølpen, &mdash; ja, jeg vèd jo nok, du
vil forandre dig, men&mdash;n ... at&nbsp;...</p>

<p>&mdash; Ja, ser du, jeg har tænkt meget paa at opgive
min Stilling som Skolelærer og tage til København
og blive Student, og saa studere Theologi,
saa at jeg siden kunde blive Præst.</p>

<p>Per Andersen skød Maven endnu lidt frem, fik<span class="pagenum"><a name="Side_113" id="Side_113" title="[S. 113]"> </a></span>
Armen ned næsten til de spidse Albuer og lod Hagen
synke grundende ned over den brede sorte Halsklud.</p>

<p>&mdash; Naa saa <em>det</em> vil du? ... læse til Præst!
... he! det er ellers aldrig fullen mig ind ... Aa
ja, saagu' ... Det ku' ka'ske slet ikke &mdash; ... Men&mdash;n,
har du ogsaa talt med vores Præst derom?</p>

<p>&mdash; Jo, det har jeg rigtignok, det var saamæn
Præsten, som først satte det i mig, og han er meget
ivrig for, at jeg skal gøre Alvor af det.</p>

<p>&mdash; Naa, saadan! ... Ja, se det bliver jo en anden
Ting ... Saa maa det jo ogsaa kunne lade sig opføre
... Han maa jo da kende til de Dele ... Ja,
det var jo en Nyhed det, udbrød Per Andersen,
idet han tog Trøjen og Madkassen op fra Stenkisten
og langsomt begyndte at gaa ned ad Vejen, hvor
Karlene drev hjem ad med deres Plovspand, der
slæbte Hamlerne efter sig.</p>

<p>&mdash; Men saa vil det tage Tid, inden I kan komme
sammen, &mdash; det vil det sgu' ... Hvis nogen har
spændt for, for at køre til jeres Bryllup, saa kan
de saamæn ogsaa age magsomt ... Naa, men Tøsen
er jo da heller kun ung endnu, saa hun kan
jo vente ... Og saa er der jo da noget at bie
etter, for at være Præstefrue det er jo immer bedre
end som at være Degnekone, det er ikke aa nægte
... Og se, &mdash; Lærer, det kan du jo altid blive, og
Yderslev Embede, det er vel ikke af de voveste,
men det er da heller ikke anderledes, end som at
der kan faas dem, der er bedre ... Saa du opgiver
jo ikke noget ved det. &mdash; &mdash;</p>

<p>Karlene, der havde sat sig paa Bænken, trak
Skuffen ud og tog deres Træskeer frem, hvis Blad<span class="pagenum"><a name="Side_114" id="Side_114" title="[S. 114]"> </a></span>
de drejede i Haandfladen eller gav en Vending i
Munden, medens Kristine satte Fadet med Mælkegrøden
paa Bordet.</p>

<p>&mdash; God Dag, Niels, vil du spise med? ... Og du
har været saa slem idag, og rendt efter Fader uden
at bryde dig om mig?</p>

<p>&mdash; Ja, faa I nu kun Mad, sagde Per Andersen
til Karlene, &mdash; men kom du her ind i Stuen, Mor
&mdash; og du ogsaa, Ki'sten, for vi har noget aa tales ved
om.</p>

<p>Det lød ganske højtidelig, og Kristine satte sig
paa en Stol med bankende Hjærte, som om hun
skulde katekiseres, medens Forældrene tog Plads i
den lille haarde Sofa. Hjorth gik urolig frem og
tilbage.</p>

<p>&mdash; Tag dig en Cigar, Niels, sagde Per Andersen,
pegende paa Æsken med de sorte, urskovsbestemte
Cigarer, der befandt sig under Frederik den Syvendes
Castrum doloris med de bomuldsagtige Kandelabre,
paa en Komode, imellem et Sparebøsse-Æble
af malet Potteler og en stor takket Konkylje.
&mdash; Aa, giv mig en med.</p>

<p>Det blev næsten uhyggeligt, medens han bed den
sejge, fugtige Spids af, slikkede Mundstykket rundt
for at fæstne Dækbladet, knækkede et Par Svovlstikker
og endelig fik en til at fænge paa Buxerne,
ventede en lille Evighed, indtil Svovlet havde sydet
af, og tændte sin Cigar saa længe, til dens forkullede
Ende stod i lys Lue, og den opbrændende Svovlstik
sved hans Fingerspidser. &mdash; Men saa kom da
Fortællingen, langsomt, brudstykkevis, med Pavser
af tavse Røgskyer.</p>

<p>Kristine hørte paa ham uden at se op, medens<span class="pagenum"><a name="Side_115" id="Side_115" title="[S. 115]"> </a></span>
hun krammede paa sit Forklædehjørne. Da Faderen
var færdig, sagde hun ganske stilfærdig: &mdash;</p>

<p>&mdash; Og vi, som skulde været sammen til Sommer,
det bliver der nok ikke noget af.</p>

<p>&mdash; Ak, Gud nej, sukkede Moderen.</p>

<p>&mdash; Nej, nu gaar det jo inte saadan i et Snubtag &mdash;</p>

<p>&mdash; Vi kommer til at bie paa hinanden, kære Kristine.</p>

<p>Men pludselig brød hun løs: &mdash;</p>

<p>&mdash; Nej, nej, nu rejser du bort fra mig &mdash; ind til
den store By &mdash; og dèr ser du mange andre &mdash; som
er smukkere og klogere og finere end jeg &mdash; og saa
vil du ikke vide af mig længer &mdash; og jeg faar dig
aldrig mere igen &mdash; aa &mdash; aa &mdash;</p>

<p>Hun lagde Hovedet ned i Skødet og hulkede.
Moderen løftede Ærmet op til Øjnene og snøftede,
reflexmæssig.</p>

<p>&mdash; Saa til Helvede, sagde Per Andersen, lakonisk.</p>

<p>Kristine havde, medens Faderen talte, med en hurtig
og levende Fantasi udmalet sig den Herlighed
at være Præstefrue. Men pludselig kom saa den Idè,
at han vilde blive ked af hende, naar han kom saa
højt paa Straa. For hende, der allerede sad i Præstegaardssofaen,
var det, som blev hun jaget af Gaarde
med Hundene efter sig, berøvet sin retmæssige Ejendom,
&mdash; og hun følte en inderlig Medlidenhed med
sig selv. »Jeg stakkels, forskudte Pige,« hulkede det
inden i hende, medens ukunstlede Taarer gennemvædede
hendes Forklæde.</p>

<p>Hjorth var bleven ganske forbløffet og ulykkelig
ved denne pludselige Scene. Han bøjede sig over
hende, fik hendes Hoved løftet, trak de modstræbende
Hænder bort. Hvor hun dog kunde tro det<span class="pagenum"><a name="Side_116" id="Side_116" title="[S. 116]"> </a></span>
om ham? ... Hun vidste jo, hvor han elskede hende!
... havde han nogensinde brudt sig om nogen anden?
... hun skulde være hans egen lille Kone&nbsp;...</p>

<p>Men hun tog stum mod hans Kærtegn, medens
hun sad som fortabt, tørrende sine Øjne, af og til
med en nervøs Trækning over Skuldrene af Graadens
Efterdønning og med en lille ulykkelig Grube
i den runde Hage.</p>

<p>&mdash; Naa, naa min Tøs, tag det nu med Ro.</p>

<p>&mdash; Nej, Mændene! ... aa, Gud! ... det er saamæn
ikke saadan, klagede Moderen.</p>

<p>Hjorth vedblev at trøste Kristine. Denne halvkvalte
Graads Svaghedstilstand, den modstandsløse,
frygtende Sorg rørte ham, medens den kildrede hans
Stolthed, Bevægelsernes viljeløse Slaphed, naar han
løftede hendes Haand, der var vaad af Taarer for
hans Skyld, smeltede ham i en sanselig Berusning,
hans Stemme fik et blødt Tonefald og fandt exalterede
Ord. &mdash; Hvis han nogensinde forlod hende,
saa vilde han være den sorteste, utaknemligste Usling &mdash;</p>

<p>&mdash; Ja, det mener du <em>nu</em>, afbrød hun ham med
et mat Smil.</p>

<p>&mdash; Ja, der er li'egodt noget i hvad du siger, Ki'sten
... Jo, det er ikke aa fragaa ... Der er en Fare
dèr ... Naa, det var jo ikke fulden mig ind ... Men
det er med Fruentimmerne, de har det ligesom med
Instinkter ... Men&mdash;n, ser du min Pige, at &mdash; se,
der skal jo da li'egodt være noget ved enhver Ting
... Man maa jo løbe en Risiko, naar man vil have
en Gevinst ... Man maa sætte noget ind, det er saa
vist ... Og det vil du dog ka'ske ogsaa finde, at
dette her, det er værd at vove paa.</p>

<p><span class="pagenum"><a name="Side_117" id="Side_117" title="[S. 117]"> </a></span></p>

<p>&mdash; Ak ja, naar jeg kunde se min Datters Mand
paa Prækestolen og høre ham tale Guds velsignede
Ord til mig, &mdash; det vilde da li'egodt være den bedste
Stund, jeg har levet.</p>

<p>&mdash; Ja, der kan du høre vor Mo'r, hun har Forstand
paa de Dele ... Jo, det houer mig godt, vedblev
Per Andersen, da det faldt ham ind, at Præstelodden
kun skiltes fra hans byløbne Jorde ved en
smal Strimmel Mad, som han nok kunde faa sin
Ven, Møller Kristensen, til at afhænde for en ræsonerlig
Betaling eller ved Mageskifte. &mdash; Alt etter
som jeg tænker over det, houer det mig svært godt.</p>

<p>Og efterhaanden begyndte det ogsaa at hue Kristine,
der blev ganske trøstet, indtil hun leende
trak Hjorth i Skægget og kaldte ham sin lille Præstemand.</p>



<hr class="chapbreak" />
<h2><a name="KAPITEL_XI" id="KAPITEL_XI"></a>XI.</h2>


<p>&mdash; Naa, Held og Velsignelse til Beslutningen, udbrød
Pastor Krarup, hjærtelig glad over at have
faaet sin Idè frem. Han gned sig i Hænderne, idet
han allerede saà sig som Opdageren af en ny Stjærne,
Grundlæggeren af en glimrende Løbebane. Hvis han
selv blot havde haft f. Ex. Hjorths Hukommelse,
saa vilde han have bragt det videre end til simpel
Landsbypræst ... Men i Grunden var det dog bedst
saaledes, ganske idyllisk, uden for Verden, i Fred
med sig selv og andre ... Saadan var der nu Kapellanboligen,<span class="pagenum"><a name="Side_118" id="Side_118" title="[S. 118]"> </a></span>
en lille Lejlighed for sig, med en særlig
lille Have; &mdash; naa den var jo ikke stor, men Herregud!
for et Par Nygifte. Jo den, der engang kom
til at bo dèr, han vilde saamæn faa det godt, hvem
det nu blev. Ja, for han blev jo gammel, han maatte
jo med Tiden have en Medhjælp ... Men nu var
det det nærmeste. Han kendte en Lærer i København,
der havde et Kursus til Artium, en Universitetsven
af ham, aa, en fortræffelig Mand! Ham
vilde han strax skrive til ... Provsten havde han
saa smaat forberedt, &mdash; ja for nu vilde han vel hen
og tale med Provsten?</p>

<p>Den lille magre Præstekone med det tandløse
Smil, der syntes at <a class="corr" name="rett_14" id="rett_14" title="var: ægre">ærgre</a> sig over at skulle være til,
blandede saa megen Malurt som muligt i Velkomstbægret,
idet hun fordybede sig i Udmaalingen af
den lange Tid, det nu vilde tage, inden han kunde
gifte sig, og i Vanskelighederne ved at tage Attestasen,
der skulde være gjort betydelig sværere, siden
hendes Mand tog den. Men den undersætsige Datter
med det mutte Ansigt, som serverede den tynde
Kaffe og de af Ælde bløde Kager, behandlede ham
med usædvanlig Forekommenhed, idet hendes Stumpnæse
allerede syntes at vejre Velærværdigheden. &mdash;</p>

<p>Da han den næste Formiddag indfandt sig hos
Provsten, fandt han denne oprømt, med vederkvæget
opvaagnede Aandsevner, efter lige <a class="corr" name="rett_15" id="rett_15" title="var: af">at</a> have
slebet sig en Sofaskraber. Thi han var om Vinteren
oppe før sex og om Sommeren før fem, paa Landmands
Vis. Nu var han just paa Højden af den
nys-tændte Merskumspibes og den kolde Kaffes behagelige
Stadium før Faldet ned mellem Forordningerne,
Regnskaberne, Cirkulærerne, Indberetningerne<span class="pagenum"><a name="Side_119" id="Side_119" title="[S. 119]"> </a></span>
og Ansøgningerne, der i pap-hæftede Bøger, afstregede
Papirsruller, blaa Koncept-Omslag, og kaligrafiske
Folioark havde hobet og bunket sig paa
det lange Egetræsbord, truende med at vælte Lysestagens
lakplettede Voxstang over det store Porcelænsskrivetøj,
hvor et Ark Embeds-Frimærker struttede
bureaukratisk mellem Blækhornet og Sandbøssen.</p>

<p>Da han saà Hjorth komme ind i Gaarden, rev
Provst Storm en Bunke Papirer hen til sig for at
være den stærkt sysselsatte, medens han dampede
voldsomt af Piben, som man gør det i Distraktion
under meget Arbejde. &mdash; Han fik netop Tid til at
se op.</p>

<p>&mdash; Ah, Lærer Hjorth! &mdash; god Dag, kære Hjorth,
god Dag. &mdash; Han fik endogsaa Tid til at stikke Pennen
bag Øret og give Haanden. &mdash; De har noget
særligt at tale med mig om? &mdash; Hm; &mdash; ja jeg kan
&mdash; næ&mdash;næsten tænke mig ... Sid ned, kære Hjorth
&mdash; sid ned ... Nu skal jeg strax &mdash; æh &mdash;</p>

<p>Han fik Pennen fra Øret, skrev et Par Linjer,
stirrede med et barsk Ansigt ud i Hjørnet af Stuen,
nikkede resolut og skrev med et fejende Sving sit
»Storm« under et Cirkulære, der syntes at maatte
fare rasende over Provstiet, afblæsende Præstegaardenes
Straatage og rivende Skolelærere bort i sin
Hvirvel som store kjolehalede Svaler &mdash; medens det
i Virkeligheden var en meget tam Opfordring til
Præsterne om i rette Tid at tilstille Ministeriet deres
Indberetning om Antallet af Fødte og Døde.</p>

<p>&mdash; Naa! &mdash;</p>

<p>Hjorth fremsatte sin Sag, medens Storm lyttede<span class="pagenum"><a name="Side_120" id="Side_120" title="[S. 120]"> </a></span>
betænksom, af og til opmuntrende ham med et velvilligt
Nik, idet han tog Piben ud af Munden.</p>

<p>&mdash; Hm! ... ja, jeg havde ladet mig sige, at De
omgikkes med slige Tanker, jeg havde &mdash; hm! ladet
mig det sige. &mdash; Provst Storm understregede ved
korte, sikre Nik dette gentagne aktive Udtryk for
»at høre«, hvilket han gærne valgte som det mest
passende for en Overordnet. &mdash; Naa, ja, &mdash; det ...
jeg kan jo ikke andet end billige &mdash; naar De har
Lyst &mdash; hm! &mdash; naar De føler dette Kald &mdash; saa
&mdash; ja, jeg skal tage mig af Sagen. &mdash; Her nikkede
han saa beroligende, at Hjorth allerede syntes at
føle Præstekraven om Halsen, skønt det var ham
ligesaa gaadefuldt som det var for Provsten selv,
hvorledes denne i Grunden vilde bære sig ad med
at »tage sig af Sagen«. &mdash; &mdash; Skønt det, naturligvis
&mdash; paa en vis Maade &mdash; er mig ubehageligt at
skulle miste en saa dygtig Lærer, &mdash; en intelligent,
fremadstræbende ung Mand, &mdash; der &mdash; efter hvad
jeg har ladet mig sige &mdash; ogsaa i politisk Henseende
hylder rosværdige loyale Anskuelser ... Naa. &mdash;
men &mdash; Guds Vilje ske! &mdash; det er &mdash; vi vil haabe
det &mdash; ham, der kalder Dem til en større Virkekreds
... Ja, send De mig nu kun Deres Ansøgning, saa
skal jeg tage mig af den ... Farvel! Gud være med
Dem!</p>

<p>Og Hjorth gik bort, lettet og beroliget, fordi det
afgørende Skridt nu var gjort, med denne fremskyndende
Følelse i Hælen af at have sparket Broen
bort.</p>

<p>Men hverken til Præsten eller til Provsten havde
han sagt noget om sine udadhigende, ubestemte
Længsler og sin urolige Drift efter at komme til<span class="pagenum"><a name="Side_121" id="Side_121" title="[S. 121]"> </a></span>
fuld Klarhed. Han havde en dunkel Anelse om at
baade Velærværdigheden og Højærværdigheden vilde
have været af samme Mening, en Mening, der korrekt
kunde udtrykkes saaledes: nej, staar det saadan
til, min Ven, saa bliv du heller som et af Guds
enfoldigste Lam indenfor Faarefolden, heller end at
du skulde forvilde dig i Bjærgene og maaske komme
til at danse som en af de fordømte Bukke efter
den gamle hedenske Pan sin Rørfløjte.</p>



<hr class="chapbreak" />
<h2><a name="KAPITEL_XII" id="KAPITEL_XII"></a>XII.</h2>


<p>Den Dag da Pastor Krarups Formand i Embedet
havde lagt Mærke til, at Husmand Jens Persens
lille Hans kunde huske latinske Gloser, som
hans Legekammerater, Præstens egne Sønner, glemte,
som om de var betalt for det, og da han efter selv
at have givet Hans nogen Undervisning fik Forældrene
til at lade ham studere, &mdash; da gjorde han
sig vel allehaande Forestillinger om hvad Drengen
skulde blive til, tænkte ogsaa undertiden, at han
vilde blive en lærd Mand, men han anede dog ikke
i sit Hjærtes Beskedenhed, at han smurte det Trækplaster,
som omtrent tredive Aar senere skulde fæstes
paa Katedret i Universitetets største og tommeste
Høresal og blive det frelsende Middel, der bragte
det unge Blod i frisk Strømning mod det tomme,
theologiske Rum.</p>

<p>Vantroen, der ved denne Tid bredte sig, navnlig
blandt de Unge, som et frodigt Ukrudt prangende<span class="pagenum"><a name="Side_122" id="Side_122" title="[S. 122]"> </a></span>
med golde Blomster, er ikke rodskudt i vort
fredelige Land. Den talte &mdash; som et hæsligt Modbillede
til Aandens Udgydelse &mdash; i fremmede Tungemaal.
Disse hedenke Tanker, med Dyrets Mærke paa
Panden og med Hestehoven, ere travede ind over
vor Markgrænse, disse moderne, svovllugtende Idèer
ere blæste ind over vore flade Strande. Udefra kom
det. Hvor naturligt, at Modstanderen, den Mand,
som Tiden krævede, hvem det tomme Rum gabede
efter, at han kom <span class="sic" title="[sic]">indenfra</span>, skaaren ud af Folkets
Marv. &mdash; Hans ru Fladhed var som en Lysskærm
og et Skjold mod alt hvad der var slebet enten i
blændende, straalebrydende Facetter eller i sønderkløvende
Eg. Hans Ansigt med sin Farve som et
nyvasket Barns, naar det endnu er rødt af Skrubningen,
med den firskaarne Hage, med de utegnede
Læber, med Kindernes store runde Flader, med den
skraa Pande, smallere end Kæbebenene, brynløs forneden
over vandgraa Øjne, og foroven fladt og ligesom
vandkæmmet dækket af hørgult Haar, &mdash; dette
hvidfødte, enkelte, kødfulde Ansigt hævede sig over
det gule Kateder som en from indfødt Protest mod
det mørkladne, markerede, nervøse, alt det med de
fremmede Lidenskabs-Flammer i Aarerne og de
fremmede Idè-Gnister i Nerverne. &mdash; Dr. Luther
kom fra de tyske Schachters Bjærgmandshytte, Professor
Petersen, hans danske, bogstavtro Discipel kom
fra Tørvemosens Husmandsrønne.</p>

<p>Denne Afstamning var ikke noget Spil af Tilfældet.
Slægter, som, før Avisernes Tid, aldrig havde
læst andet end Bibelhistorien og Lærebogen, Generationer,
som, <a class="corr" name="rett_16" id="rett_16" title="var: klæbede">klæbende</a> til Jordklumpen, ikke nogensinde
havde faaet anden aandelig Næring end den<span class="pagenum"><a name="Side_123" id="Side_123" title="[S. 123]"> </a></span>
Smule Manna, der dryppede til dem i deres Ørk
fra de gamle Degnes og Præsters Læber, &mdash; saadanne
Forfædre maatte have arbejdet Led efter Led
for at fuldføre denne Hjærne, der paa èn Gang var
saa vid og saa snever, &mdash; ligesom Trælle-Generationer
maatte arbejde paa Opførelsen af de gamle Pyramider
eller de persiske Kongegrave. For den var
vid og snever, netop ligesom de ere vide og snevre,
disse umaadelige Stenbjærge med det uhyre Omfang,
men hvor kun faa snevre Gange bore sig som
Ormehuller ind gennem Massen, der holder Livets
Lys og Lyd langt, langt borte, standset paa dens
Yderflade, medens den med hele sin Forstenings
Ro tynger paa Mumiecellen midtvejs, hvori Gangene
munde ud. Og som Strukturen, saaledes alle de første
Indtryk; &mdash; det var jo kun en Gentagelse af
dem, der havde dannet den. De fandt Gangene
aabne og passende for sig, de gik derind, og derindefra
raabte de efter flere, der fulgte efter, og de videde
Gangene ud, at der kunde komme endnu flere,
og de strømmede derind &mdash; Kirkefædre-Sprog og
Symbolcitater, Skriftsteder, Tal og Navne, indtil det
blev en mylrende Mængde, &mdash; og de rummedes alle
derinde. Men ingen, som vilde og maatte gaa sin
egen Vej, ingen, der skræmmedes tilbage af de snevre
Ganges ægyptiske Mørke og vilde have en lys Sti,
ingen, der var for stolt til at bøje sig i deres Lavhed,
og som vilde hvælve sig en høj, hellenisk Portal,
ingen, hvem Mylren derinde spærrede Gangen
for, naar de endelig bekvemmede sig til at krybe
ind, &mdash; ingen af alle disse kunde trænge gennem
Stenbjærget, de blev holdt langt, langt borte, de
skulde ikke forstyrre den forstenede Ro i Cellen,<span class="pagenum"><a name="Side_124" id="Side_124" title="[S. 124]"> </a></span>
hvor Mumien laa, Kristendommens allerægteste lutheranske
Mumie, udrenset for det ældgamle katholske
Hjærte og de middelalderlige Indvolde, indbalsameret
i dogmatisk Parykpudder og exegetisk
Bogstøv, svøbelseviklet i et Pergament- og Papirs-Hylster
af Enighedsformler og Stridsartikler.</p>

<p>Om Udvikling kunde der for hans Vedkommende
ikke være Tale, kun om Væxt. Og det var hans Held;
&mdash; Udvikling er allerede halvt Kætteri; &mdash; lugter
ikke selve Ordet af det moderne Hedenskab, af
Darwin og Spencer? Væxt derimod, er et helligt,
et Paulinsk Udtryk: for denne Væxt var Universitetet
i sin daværende Tilstand en fredhegnet Planteskole.
Han besøgte først flittig sine Kollegier, indtil
han, uden Belæring af Mefistofeles, opdagede, at
»Professoren ikke sagde andet, end hvad der stod
i Bogen«. Saa spildte han ikke Tiden bort i Høresalene,
mere end strængt nødvendigt, for Høfligheds
Skyld, læste de i Mode værende ortodoxe Kompendier
og Kommentarer, indtil hans utrættelige Hukommelse
kunde dem omtrent udenad fra Ende til
anden, gik sent op til Attestas, men tog den saa
ogsaa med et Præceteris i Hovedkarakter, der kun
skæmmedes af èt Laud. Det var noget uhørt i Mands
Minde. Der blev talt om ham som det theologiske
Lys, man udpegede ham allerede som Professor-Emnet.
Han manuducerede saa mange, han kunde
overkomme, proppende dem som han havde proppet
sig selv, og fik begejstrede Disciple, der ikke blev
trætte af at lovprise hans Lærdom og holde Forventningen
i Aande.</p>

<p>Efter tilstrækkelig at have fæstnet sin Stilling,
glimrede han halvandet Aar ved sin Fraværelse, idet<span class="pagenum"><a name="Side_125" id="Side_125" title="[S. 125]"> </a></span>
han med et stort Stipendium foretog en Studierejse
i Tyskland, hvor han hørte de samme Mænd,
hvis Bøger han havde læst. Kun èn Fremmed kom
han lidt i Berøring med, det var Baurs Discipel,
Tübingerkritikeren Hilgenfeldt i Jena, til hvem en
gammel Professor havde givet ham et Anbefalingsbrev.
Men han tog ingen Skade af det korte Samkvem
med den berygtede Kætter, af hvem han paa
anden Haand kunde saa mange haarrejsende Udsagn,
men hvis interessanteste Ytring til ham var den
nogenlunde neutrale: i den Knejpe vil De finde et
godt Glas Erlanger.</p>

<p>Saa vendte han tilbage til København, levede i
nogen Tid indesluttet med meget faa Manuduktioner
og disputerede en skøn Dag paa trehundrede
Sider med »et Forsøg paa Bidrag til Fortolkningen
af Philippenserne II, 6&mdash;11«.</p>

<p>Maalet var fyldt. Den theologiske Verdens offentlige
Mening kaldte ham til Universitetet og harmedes
næsten paa disse gamle sejglivede Professorer,
der holdt ham borte fra hans retmæssige Plads,
og som syntes, lamme, blinde, døve og stumme at
ville lade sig slæbe op paa Katedret for at dø <a class="corr" name="rett_17" id="rett_17" title="var: dér">dèr</a>.
Da han begyndte sine Doktorforelæsninger, var Studenternes
Tilstrømning næsten en Demonstration.</p>

<p>Forholdene i det theologiske Fakultet var paa
dette Tidspunkt ligesom lagte til Rette for ham. &mdash;</p>

<p>For det første vare de Studerende næsten komne
til Raseriets Højdepunkt af Kedsomhed ved at høre
disse Professorer, som med en enkelt Undtagelse
vare gamle, halvt affældige Mænd, ude af Stand til
at sætte sig i Forbindelse med de Unge, og som
alle uden Undtagelse syntes at have en Glorie af<span class="pagenum"><a name="Side_126" id="Side_126" title="[S. 126]"> </a></span>
Kedsommelighed om Hovedet, ligesom Skaldepanden
i Fritz Jürgensens Schakspil. Som lunkent Vand
kan bringes i Kog ved Luftens Fortynding, saaledes
var denne saa ulidenskabelige Masse under
Pedanteriets Pumpe nær ved at koge over og kaste
Laaget; man havde jo den heroiske Tradition fra
den Tid, da Professor Bornemann blev styrtet. Men
Doktor Petersen kendte en stor Del af dem personlig,
alle havde hørt Ros over hans ligefremme
venlige Jævnhed, hans praktiske Øvelse i Manuduktion
gav Haab om en Vejledning af ny Art fra
det ophøjede Kateder.</p>

<p>Dertil kom, at den Smule Strømning, som havde
fundet Sted i den theologiske Verden, bestandig
mere vendte sig fra dette grundløbne Fakultet. &mdash;
Der var paa den ene Side Resten af den gamle holdningsløse
danske Rationalisme, repræsenteret af Professoren
i det ny Testamentes Fortolkning, en bleg
Skygge af et dødfødt Legeme, ham, der trak paa
Skuldren, naar Sønnen, den udmærkede unge theologiske
Forfatter, fremsatte sine ultraortodoxe Meninger,
medens han med et godmodigt Smil bemærkede:
»Ja, er det ikke underligt, hvad de unge Mennesker
kan tro paa i vore Dage!« Han var til Forargelse
med sine kejtede Bortforklarings-Forsøg og
sit frygtsomme Haab om en Forsoning med den moderne
Videnskab, &mdash; og han var en Latterlighed
med sin stedse tilbagevendende pedantiske Forelæsning
om Johannes' Aabenbaring: »Det store Dyr &mdash;
nu&mdash;u &mdash; der er trehundrede og tredsindstyve forskellige
Meninger om det store Dyr &mdash; nu&mdash;u &mdash;
men De behøver ikke at kunne dem alle sammen«
&mdash; Paa den anden Side begyndte man ogsaa at skele<span class="pagenum"><a name="Side_127" id="Side_127" title="[S. 127]"> </a></span>
mistroisk til den efterhegelske spekulative Dogmatik,
man var vammel af disse taagede Fraser, hvori
Slægten fra Fyrrerne havde beruset sig, med en
Vammelhed af »Dagen efter«, man begyndte at smaalè
af Martensens Aandrigheder om Vorherre, der maa
sige »Jeg« til sig selv og dutte en anden, man tegnede
i Kollegiemarginen parodiske Stamtavler over
det himmelske degenererende Kongehus, hvori Kristus
havde Fanden til yngre Broder. &mdash; I skarp
Modsætning til disse forkætrede Retninger var Doktor
Petersens Navn ensbetydende med den gamle
uforfalskede Lutheranisme, han gik omkring som den
i Kødet komne »Hutherus redivivus«, hans Professorat
var selve det sextende og syttende Aarhundredes
Tronbestigelse.</p>

<p>Denne fandt Sted kort Tid efter, da Professoren
i Exegese pludselig, mod al Forventning, lagde sig
til at dø, og tog de trehundrede og tredsindstyve
forskellige Meninger om det store Dyr med sig i
Graven.</p>

<p>Saaledes var denne Mand, hvis Ord vare den
efterspurgte Vare paa det theologiske Marked, hvor
Originalitet har den laveste Notering. Hans Umulighed
til at undfange eller forstaa en ny Idè var ligesaa
god en Borgen som hans Sikkerhed til at beholde
de gamle; hans Tankegang var ved sin Længde
og Sneverhed bleven som Stien til Himmerig. Saaledes
gik det til, at han var bleven det theologiske
Fakultets Livselixir, Universitetets nyfødte Sol, hvorefter
dets gamle Ørn stirrede sin Broncehals stiv,
Danmarks Trøst. &mdash; Thi fornylig havde netop en
af hans Kolleger med sin snøvlende Stemme forkyndt
udi Studenterforeningens lumre Festsal, hvor<span class="pagenum"><a name="Side_128" id="Side_128" title="[S. 128]"> </a></span>
under Tobakstaagen ogsaa Hjorths Ansigt stirrede
op imod ham, at »falder det theologiske Fakultet,
saa falder Universitetet, og falder Universitetet, saa
falder Danmark«.</p>

<p>Derfor var Professor Petersen ogsaa Danmarks
Trøst.</p>



<hr class="chapbreak" />
<h2><a name="KAPITEL_XIII" id="KAPITEL_XIII"></a>XIII.</h2>


<p>»Men anderledes saà det ud, naar Solen var gaaet
ned og den liflige Himmelrødme i Vest forjættede
en skøn Morgen (Math. 16, 2). I denne Fredens
Time forstummede det travle Liv paa Landet og
i Byerne. &mdash; Markarbejderne vende hjem til Nadveren
med de trætte Oxer og den vendte Plov (Luc.
17, 7); i Vingaardene, hvor ofte et Taarn bevarer
Solgløden, medens allerede Skyggen har lejret sig
om Gærdet (Math. 21, 33), standser Persens Larm,
medens Arbejderne faa deres Løn udbetalt af Fogeden
(Math. 23, 8), og Vejenes mødige Vandringsmænd
søge til Byen for at finde et gæstfrit Herberg
(Luc. 24, 28 f.). Ogsaa her er Dagens brogede
Liv til Ende; Torvet, der nylig vrimlede af
legende og dansende Børn (Luc. 7, 32), hvor Daglejerne
ventede i Flokke paa en Arbejdsgiver (Math.
20, 3) og hvor de Skriftkloges lange Klæder slæbte
hen over Brostenene (Marc. 12, 38) &mdash; dette Torv
byder ikke længer Vandringsmanden saa livfuldt et
Skue; kun nogle enkelte Daglejere, der ikke havde
fundet Arbejde, dvæle endnu paa Hjørnet (Math.<span class="pagenum"><a name="Side_129" id="Side_129" title="[S. 129]"> </a></span>
20, 6), hvor han maaske ogsaa finder en Hykler,
der neppe vil tage ham det fortrydelig op at blive
overrasket i sin Aftenandagt (Math. 5, 5), og de
tomme Gader, hvor man nylig hørte Udraabernes
Basuntoner, naar Farisæerne uddelte deres Almisser
(Math. 5, 2), genlyde nu kun af den Vandrendes
ensomme Fjed. Dørene ere nu lukkede, Husfaderen
og Børnene til Sengs (Luc. 11, 7). Snart lister
kun saadanne Folk gennem Gaderne, som af en
eller anden Grund vil skjule deres Færd for Menneskenes
Syn (Joh. 3, 1&mdash;2).«</p>

<p>Det var Professor Petersen, som lænet tilbage i
sin Arbejdsstol læste denne nylig skrevne Side højt
for sig selv. &mdash; Affattelsen af saadanne kulturhistoriske
Skildringer var et Liebhaveri hos ham, en
novellistisk Adspredelse, hvori hans Fantasi søgte
sig et uskyldigt Udløb. Han glædede sig over det
levende og naturtro Billede af jødisk Liv paa Frelserens
Tid, som han saaledes oprullede for Læseren
og gav Stykket dets stilistiske Fuldendthed ved at
rette »den Vandrendes« til »Vandrerens«, fordi det
faldt ham ind, at det første kunde læses som »den
Vand-Rendes«, hvilket vilde forstyrre Stemningen.
Da han dyppede sin Pen for at fuldende det natlige
Billede med en Skildring af de galilæiske Fiskeres
stormtruede (Marc. 4, 37; Joh. 6, 18) og ofte
fejlslagne (Luc. 5, 5) Dont, bankede det beskedent
paa Døren; &mdash; Ringningen havde han i sin Forfatteriver
ganske overhørt.</p>

<p>&mdash; Kom ind! &mdash;</p>

<p>Døren gik op. Det var en ung Mand med rødligt
Skæg, tarvelig klædt og med en ny Studenterhue
i Haanden.</p>

<p><span class="pagenum"><a name="Side_130" id="Side_130" title="[S. 130]"> </a></span></p>

<p>&mdash; God Dag, sagde Professoren, med det velvillige,
noget spørgende Smil, der ikke just gjorde hans
Ansigt aandfuldt.</p>

<p>&mdash; God Dag, Hr. Professor ... Jeg tog mig den
Frihed at gaa op at hilse paa Hr. Professoren, da
jeg har en Hilsen til Dem fra Pastor Krarup i Fredløse.</p>

<p>&mdash; Ah, fra min gamle Egn! ... De kender Præsten
dèr? ... En vakker gammel Mand ... Vær
saa god at tage Plads, Hr. &mdash;?</p>

<p>&mdash; Hjorth.</p>

<p>&mdash; Hr. Hjorth ... Hvis jeg ikke tager fejl, har
jeg set Deres Ansigt paa min Forelæsning? ... Ja,
jeg syntes det jo nok ... De er ældre Student?</p>

<p>&mdash; Nej, jeg er Rus.</p>

<p>&mdash; Ja saa ... Ja, jeg syntes nok, jeg kendte
Dem ikke fra ifjor ... Hm ... Maaske kommen
sent til Studeringerne?</p>

<p>&mdash; Ja, jeg har i nogle Aar været Skolelærer ...
Jeg var sidst i Yderslev.</p>

<p>&mdash; Ah, ser man det! ... Naa, saa er De jo godt
kendt i min Egn, saa De kan vel fortælle mig en
Del om, hvordan det staar sig dernede ... De er
maaske barnefødt dèr?</p>

<p>&mdash; Nej, Hr. Professor, jeg er Sønderjyde.</p>

<p>&mdash; Sønderjyde, &mdash; naa, ser man det, ser man
det! ... Ja, Navnet Hjorth, det tyder jo ogsaa
snarere paa Sønderjylland end paa Sydsjælland ...
De har heller ikke den rigtige sjællandske Dialekt,
jeg tror, jeg har selv mere af den, ha, ha, ha! ...
Naa, men De følte saa selv mere Lyst til at blive
Præst?</p>

<p>&mdash; Ja, Hr. Professor, Skolelærergerningen kunde<span class="pagenum"><a name="Side_131" id="Side_131" title="[S. 131]"> </a></span>
ikke i Længden tilfredsstille mig. &mdash; Og Hjorth begyndte
at fortælle sin simple Udviklingshistorie, sin
Omgang med Pastor Lindekær, der viste sig at være
en ældre Ven af Professoren, de tyske Studier, Præstens
Opfordring og de rationalistiske Angreb paa
Kristendommen, som havde ansporet ham til at fordybe
sig grundig i dens Sandheder og deres videnskabelige
Begrundelse. &mdash;</p>

<p>Han talte i Begyndelsen langsomt, noget stammende,
og blev hvert Øjeblik rød i Hovedet; &mdash;
men snart var han ganske rolig og utvungen, opmuntret
ved Nik og Smaagrynt fra Professoren, hvis
lyttende Ansigt havde antaget dette opmærksomme,
undertiden lidt betænkelige Udtryk, som ved en
kuriøs Modsætning lod det se dummere ud jo alvorligere
han tænkte, et Ansigt med en mut fremskudt
Mund, sænket Hage, lidt indsugne Kinder, der
lod Kæbebenet træde stærkere frem, og de glansløse
vandgraa Øjne paa Nippet til at springe frem
fra deres altfor flade Nischer under den let oprynkede
Pandehud, &mdash; dette Ansigt, som han kendte
saa godt, naar det, bøjet ud over Katedret, betragtede
den Talende paa Examinationsbænken.</p>

<p>&mdash; Naa, ja &mdash; ser man det ... Hm! ... De har
altsaa ogsaa æsthetiske Interesser? ... Ja, det kan
jo ikke andet end glæde mig, naar de unge Mennesker
er alsidige, og navnlig de skønne Kunster
&mdash; hm! &mdash; især Poesien, den aandeligste af dem,
er jo i høj Grad uddannende for Aanden, &mdash; naar
man gør den rette Brug af den og ikke beruser sig
deri ... Hm! ... De har især sysselsat Dem med
tyske Digtere, &mdash; hvor kommer det sig, at ikke de<span class="pagenum"><a name="Side_132" id="Side_132" title="[S. 132]"> </a></span>
danske, som dog i enhver Henseende maa staa Dem
nærmere &mdash; har &mdash; &mdash;</p>

<p>&mdash; Ja, jeg vèd saamæn ikke, hvoraf det kommer,
Hr. Professor, men med Undtagelse af ganske enkelte
Ting af Oehlenschläger og saa Christian Winther
er der virkelig ingen af dem, som har berørt
mig synderlig. &mdash;</p>

<p>&mdash; Saa, ikke det? ... Heller ikke Paludan-Müller?
... Han er dog ellers en saa kristelig Digternatur
... Hm! ... Der er det ved disse Tyskere,
at de ofte ligefrem er antikristelige ... Naa, man
gaar jo ikke til Digterne for at høre en Prædiken,
det forstaar sig; det vilde jo være borneret ikke at
kunne nyde det skønne, ogsaa naar det mangler den
højeste Sandhed ... Hm! ... Naa, men De vil jo
neppe faa saa overdreven megen Tid tilovers fra
Deres Studium, for De vil vel nødig trække det
længer ud end nødvendig.</p>

<p>&mdash; Nej, det vil jeg ikke. Hvor længe tror Professoren?</p>

<p>&mdash; Ja, det kommer jo an paa, det er jo ikke saadan
&mdash; he! ... Jeg kommer til at tænke paa, da
jeg var ung Student, saa spurgte jeg Professor Jyderup,
&mdash; han tog sig noget af mig den Gang, ogsaa
fordi jeg var Bondesøn ligesom han, &mdash; og saa
spurgte jeg ham om det samme, som De nu spørger
mig om, og saa sagde han: »Naar man er meget
flittig, saa kan man tage den paa otte Aar, &mdash; godt.«
&mdash; ... Ja, ha, ha! det skal De nu ikke blive bange
over; han stillede saa store Fordringer ... Nej,
det er der jo ikke Tale om ... Hvor længe var De
om at tage Artium?</p>

<p>&mdash; To Aar.</p>

<p><span class="pagenum"><a name="Side_133" id="Side_133" title="[S. 133]"> </a></span></p>

<p>&mdash; Ih, ser man det, ser man det! ... Men saa
maa De jo ogsaa være et helt Jern ... Ja, saa kan
jo en fire Aar eller saa ... Men tag det nu ikke altfor
nær, ikke det aller nødtørftigste, læs lidt udførligt,
det staar De Dem ved, &mdash; ogsaa med Hensyn
til Examen ... Nu, paa den anden Side skal
De ikke strax drukne Dem i de store Kommentarer,
det faar De ingen Hold paa. Læs De dygtig i Deres
græske Testament &mdash; kursorisk &mdash; kursorisk, &mdash;
saa faar De Løb i det, &mdash; det er Hovedsagen, &mdash;
at De for det første har Løb i det, at De er hjemme
i Bogen. &mdash; Naa, saa kan De jo begynde saa smaat
og se, hvordan det gaar &mdash; og saa synes jeg jo nok,
De skulde læse Meyers Kommentarer, de er dog
&mdash; &mdash; til Brevene, for til Evangelierne &mdash; det er jo
daarligt, dèr er han jo meget uortodox, meget rationalistisk,
ja det er jo i det Hele Meyers Fejl,
det vèd De maaske ... Men han er alligevel &mdash; til
Paulus, &mdash; til Paulus &mdash; der er han god, det er fortrinligt;
de Paulinske Breve, det er egentlig hans Domæne
... Men til Evangelierne vèd jeg snart ikke,
&mdash; ja der er jo Clausens Synoptikere, men det er saamæn
ogsaa saa som saa ... Sig mig, har De anskaffet
Dem Wilkes Clavis? ... Ja, det maa De
gøre, det maa være Deres <i xml:lang="la" lang="la">Vade mecum</i>, &mdash; den maa
De altid have ved Haanden ... Wilkes Clavis&nbsp;...</p>

<p>Saaledes blev han ved længe, udkastende en hel
Studieplan, anbefalende dette, advarende mod hint;
den gamle Manuduktør var kommen op i ham. Endelig
maatte Hjorth fortælle ham om Fredløse og Yderslev,
om hvilke Enge der var tørret ud, om Præsteskoven,
der var hugget, om Kirkegang og Skoleforhold,
om de Gaarde, der var bygget om, om hvordan<span class="pagenum"><a name="Side_134" id="Side_134" title="[S. 134]"> </a></span>
det var gaaet den og den, hvis Navne Professorens
Mithridatiske Hukommelse havde bevaret ligesaa
godt som Kirkehistoriens og Exegesens.</p>

<p>&mdash; Sig mig, &mdash; Yderslev Skole, &mdash; lad mig se,
den ligger skraas over for en stor Gaard, Anders
Rasmussens, &mdash; ja det var nu i min Tid, &mdash; hvad
var det nu Sønnen &mdash; han var lidt ældre end jeg,
&mdash; Per hed han, &mdash; ja han har vel Gaarden endnu,
kan jeg tænke.</p>

<p>&mdash; Per Andersen, ja ham kender jeg godt. Jeg
er saamæn forlovet med hans Datter.</p>

<p>&mdash; Ih, ser man det, ser man det! ... Saa har
De jo ordenlig rodfæstet Dem i Befolkningen ...
Ja, saa maa De jo være Præst dèr en Gang med
Tiden.</p>

<p>&mdash; Ja, &mdash; det haaber jeg jo ogsaa saa smaat paa
... Naa, ja saa vil jeg sige Professoren Farvel, og
tusind Tak for Deres Venlighed, og undskyld saa,
at jeg har forstyrret Dem.</p>

<p>&mdash; Aa, hvad er det for Snak? ... Forstyrre? &mdash;
det hører jo med til min Gærning, og det er min
største Glæde, naar jeg kan være noget personlig
for de Studerende ... Naa Farvel! &mdash; og se saa
op til mig, naar De har Lyst, naar De trænger til
en Haandsrækning eller har noget paa Hjærtet &mdash;
ja vores Videnskab er jo, Gud ske Lov, saadan,
at ogsaa Hjærtet har sit at sige ... Paa denne Tid,
om Eftermiddagen, træffer De mig gærne hjemme,
saa har jeg indrettet mig paa at tage imod ...
Farvel.</p>

<p>Han havde fulgt Hjorth ud til Yderdøren. Saa
vendte han tilbage til Skrivebordet for at fuldende<span class="pagenum"><a name="Side_135" id="Side_135" title="[S. 135]"> </a></span>
sin Skildring af de galilæiske Fiskeres stormtruede
(Marc. 4, 37 jfr. Joh. 6, 18) og ofte fejlslagne (Luc.
5, 5 jfr. Joh. 21, 3) natlige Dont.</p>



<hr class="chapbreak" />
<h2><a name="KAPITEL_XIV" id="KAPITEL_XIV"></a>XIV.</h2>


<p>Hjorth bòde i en gammel Gaard i Fiolstræde,
denne triste Universitetsgade i Hjærtet af Hafnia
latina.</p>

<p>Da han første Gang gik igennem den store Port
og kiggede ind, saà der ikke meget ordenligt ud.
Den lange Gaard, der lignede en Gade med sit flisegrænsede
Fortov tilvenstre og Huse af ulige Højde
paa begge Sider, var brudt op i hele sin Længde;
&mdash; der var bag ved hinanden og over hinanden Bjærge
af Brosten, Bunker af Straa og knuste Murstensbrokker,
pludselige Grave, sammenfaldne Volde af
opkastet Jord; &mdash; hist og her stod knækkede Kloakrør
paa Hovedet i en Rende eller laa gabende ud
med de sorte Mundinger som sprængte Kanoner paa
en forladt Barrikade. I den overskyggede Forgrund
vendte væltede Trillebøre Hjulene i Vejret, paa
Grænsen af Skyggen var en tilsølet Fjervogn strandet
i et Møddingrev med Forhjulene drejede paatværs
af Baghjulene og Enspænderstængerne lyreformig
op i Luften; men bagved, i et straalende
Sollys, dannede Trækkarrer og store Arbejdsvogne
en Vognborg med Besætning af Høns, hvis General
i sin straalende Uniform udgalede Kommandoraab<span class="pagenum"><a name="Side_136" id="Side_136" title="[S. 136]"> </a></span>
fra det højeste Agebræt. Det var den sidste Stilling;
for saa rejste Brandmuren sig, lukkende Gaden
med sin solbagte graa Flade, afbrudt forneden
af et tilklinet teglhængt Bræddeskur, af hvis Sidedør
en Karls Skjortearm trak et hvidt Øgs kamelhalsede
Hoved frem. Tilhøjre buldrede Smediens
Hammerslag og fraoven kom en lystig Klapren af
Vinger, medens en hvid Duesværm fløj ud af et
Tagvindue og kredsede over de solbadede røde Tage
op mod Himlen, en dybblaa, glansskyet, frisk Septemberhimmel.</p>

<p>Oppe paa fjerde Sal havde han lejet sig et tarveligt
Værelse ud til Gaarden hos en Familje, der levede
af at flaa Pensionærer. Men han var ikke gaaet
ind paa at tage Kosten dèr. Han vilde kun have
kogt Vand bragt ind til sin The og nogle Indkøb
til Maaltiderne besørget af en af de stakkels smaa
Tjenestepiger, der skiftede hver Maanedsdag.</p>

<p>Det var ikke egentlig hvad man kunde kalde en
hyggelig Familje. Hr. Winkelmann havde i flere Aar
lidt af Brysttæring; han havde ikke andet at gøre
i dette Liv end at dø, og det kunde han ikke komme
ud af. Hjorth havde kun den første Dag betraadt
Familjens uordenlige Dagligstue og set ham sidde
i en Lænestol trykket ned i en snavset, hvid Hovedpude,
indsvøbt i gamle Shawler, med hullede Slæbere
paa Fødderne, jordgraa i det indfaldne Ansigt,
hvorfra der hang et pjusket Sygeskæg; men han
mindede bestandig om sin sørgelige Tilværelse ved
sin hule Hoste, der efterfulgtes af Klynken og stereotype
Klageraab, som sjælden holdt op, naar Konen
tyssede paa ham som paa et utaalmodigt Barn.
Hun kom temmelig hyppig ind paa Hjorths Værelse,<span class="pagenum"><a name="Side_137" id="Side_137" title="[S. 137]"> </a></span>
enten naar hun selv bragte ham Thepotten med kogende
Vand, eller naar hun pludselig overfaldt Pigen,
som i Løbet af et godt Kvarter forsøgte at paadrage
sig Tæring ved at puste paa nogle sivende
og osende Træpinde for saaledes at gøre Ende paa
sin kvalfulde Tilværelse, eller som grebes paa fersk
Gærning i et Tyveri af Petroleumsflasken, hvis Indhold
hun vilde ødsle i Kakkelovnen. Det var en
lavstammet Kone med et knortet, sortsmudset Ansigt,
prydet med en for det smukke Køn ret anselig
Knebelsbart. Datteren, et magert, blegsotigt
Pigebarn paa en fjorten, femten Aar, lod bestandig
høre fra sig, enten hun med en gennemtrængende
skarp Stemme skældte Pigen ud, eller hun musicerede
paa dette mere naturlige end indtagende Instrument,
ledsaget af et gammelt forstemt Piano
med tre sprungne Strænge, som stødte op til den
ene Væg i Hjorths Værelse.</p>

<p>Dette Værelse var lavt og rummeligt nok for hans
faa Møbler. I den gammeldags Vinduesfordybning
havde han sin hyggeligste Krog, fuld af Morgensolen,
der, eftersom den drejede sig, smalnede Stuens
Prisme af lyse, hvirvlende Støvatomer, indtil kun
et magert Legeme kneb sig igennem paa skraa forbi
de to Hjørner med en stedse smallere Endeflade af
Slaglys lodret over det dynevaarsmønstrede Tapetpapir
henne i Hjørnet af Værelset; saa var der endnu
kun Sol paa den ene Væg af Vinduesfordybningen,
et stærkt, hvidnet Lys, der drog sig udefter, langsomt,
Blad for Blad paa den blankløvede Vedbend,
der bugtede sig hen over den snavsede, hist og her
afskallede Kalk over det lille Skrivebord, hvis gulige<span class="pagenum"><a name="Side_138" id="Side_138" title="[S. 138]"> </a></span>
Plade var bedækket af Bøger og blaa Kollegiehæfter.</p>

<p>Dèr sad Hjorth nu med Kinden støttet mod sin
knyttede Haand, stirrende ud gennem det store Vindue
med de smaa Ruder mod Fuldmaanen, der havde
hævet sig lidt over dette Myller af Tage, som skar
hinanden i vaadt-blinkende Zig-zag-Linjer; den kastede
skarpe Slagskygger skraat henover de bleggraa
Brandmure og havde sænket Brønde af Skygge ned
mellem lysrandede Hus-Firkanter; og tilvenstre straalede
en Ruderække som mange firkantede, blankpudsede
Maaner. Lyset skraàde forbi ham ind i
den mørke Stue, tegnede i sin Stribe paa den modsatte
Væg Silhouetten af hans Nakke og af en lille
Vedbendkvist ovenover, og strejfede paa Vejen det
hvide Hjørne af en Dug paa Bordet, hvor der endnu
stod noget Dækketøj fra hans Aftensmaaltid.</p>

<p>Han var i dette Øjeblik saa underlig glad og forhaabningsfuld.
Hvor det havde gjort ham godt dette
Besøg hos Professoren! Det var ikke blot den harmoniske
Selvagtelse, som en Ældres imødekommende,
ligefremme Venligheder efterlader i Sindet
&mdash; langt fra ikke den alene; nej han var bleven beroliget
og trøstet mod en truende Tvivl, der bestandig
nagede ham nu, da han var kommen saa
vidt og skulde videre. Den sidste Dag i Sommerferien
havde Jessen sagt til ham: »Ja, nu vil det jo
vise sig ... Jeg vèd saamæn knap selv, hvad jeg
skal ønske dig ... Men naar jeg skal sige dig min
oprigtige Mening efter hvad jeg saadan kender til
dig, saa er det den, at du er for fornuftig af dig til
at komme præstedygtig ud af den Skole, du nu skal
til at gaa igennem.« Disse Ord stirrede ham bestandig<span class="pagenum"><a name="Side_139" id="Side_139" title="[S. 139]"> </a></span>
imøde; det var ikke, som om Jessen havde skrevet
dem i ham, men som havde han med kyndig
Haand afskrabet Kalken, der dækkede en skjult Indskrift,
hans egen Tvivls Ord. Derfor var han i den
Uro, som naar man gyser tilbage for en mørk Vej,
om hvilken man ikke vèd, hvor den fører hen. Og
det underligste var, at han ofte ikke selv kunde sige,
hvad han ønskede. Men det havde beroliget ham
at lære denne Mand at kende, som Skridt for Skridt
havde vandret denne Vej uden at komme paa Afstier;
&mdash; der var saa sikker, som kunde der ikke
være Tale om Tvivl; &mdash; der rummede hele Theologiens
Legioner af Spørgsmaal og Svar uden Modsigelse
eller Splid med al den øvrige Kundskab,
som ogsaa han, der stod paa Dannelsens Tinde,
havde øst af. Det maatte altsaa kunne gøres; hvorfor
skulde da han selv ikke kunne gøre det? Og
hvis han kunde gøre det, saa syntes hans Liv at
ligge foran ham lyst og fredeligt, med en Sommeraftens
Fred, naar Kirketaarnets Kalkflade ovenover
de mossede Straatage rødmer ganske fint i Solrøstet,
og Luften er saa fuld af Kløveraande og Høduft
og af svingende Klokkeklang, der lyder saa fjærnt
og højtidsfuldt, som dalede den ned fra en usynlig
Knebel i Himlens uhyre blegblaa Klokke. &mdash; Og
medens han saà hen paa den forgyldte Ramme om
Kristines Portræt, der glimtede ganske svagt paa
Skrivebordet, hengav han sig til fromme Fremtidsidyller,
hvis Landlighed havde noget af Hyrdestilens
Pastelfarver og Rosenskær, og hvori det var vanskeligt
at afgøre, om Lammene stammede fra Bibelsymboliken
eller fra <span class="sic" title="[sic]">Rokokkosmagen</span>. Det var som
om Maanestriben, der strøg forbi ham, ligesom en<span class="pagenum"><a name="Side_140" id="Side_140" title="[S. 140]"> </a></span>
sølvhaaret Violinbue, lod hans Sjæls blødt stemte
Strænge tone ganske sagte ud i en af disse blide
Folkeviser, hvis Melodi uden Ændring kan sættes
til en Salmetext.</p>

<p>Endelig rejste han sig, tændte sin Lampe og begyndte
at læse. Men det vilde ikke rigtig gaa. Hans
Tanker havde for længe været overladte til deres
egne uvilkaarlige Strømninger. Desuden begyndte
Pigebarnet inde ved Siden af at hamre væk paa sit
Klaver, og efter at have muntret sig med nogle Galopader
faldt hun i med et af sine Yndlingsnumre,
der spilledes i vexlende Tempoer af <span xml:lang="it" lang="it">Adagio capricioso</span>
og <span xml:lang="it" lang="it">Allegro vivace</span>; &mdash; det var iøvrig et af de
faa Musikstykker, som Hjorth kendte ved Navn,
for en Gang, da han for at sige noget spurgte hende
om, hvad det var hun lige havde spillet, svarede
hun med et medlidende Blik, at det var jo Tryllemarschen
af Tempelfløjten. &mdash; Men inde fra den anden
Side hørtes hyppige, støjende Latterudbrud og
af og til en langstrakt Rullen henover Gulvet, som
om der blev spillet med Kegler.</p>

<p>Hans Naboer paa den Kant var Familjens Pensionærer,
to theologiske Studenter. De lod til at
sympathisere i mer end blot deres Studium, for de
var flyttet sammen med fælles Sovekammer og fælles
Studereværelse, som iøvrig sjælden var belemret
af begges samtidige Nærværelse.</p>

<p>Han blev ikke ubetinget henrykt, da det pludselig
bankede paa Døren og en af dem, Hr. Iversen,
traadte ind og spurgte, om han ikke vilde tage sin
Pibe over til dem og gøre dem den Ære at drikke
en gemytlig Bajer med dem. Men da han indsaà,
at han dog ikke kunde faa noget ordenlig bestilt<span class="pagenum"><a name="Side_141" id="Side_141" title="[S. 141]"> </a></span>
den Aften, faldt det ham mindre vanskeligt, end
det ellers vilde have gjort, at takke høflig for Indbydelsen.</p>

<p>Hr. Iversen var en langbenet Person, iført en
stærkt udskaaret, stumpet og meget fedt skinnende
Frakke og særdeles smudsigt Linned, men med en
pralende Tombakskæde over Vesten. Han havde et
grovt Ansigt, stumpnæset og bredkæbet, graaligt og
fuldt af Filipenser, men prydet med hvad han ansaà
for en kavalermæssig drejet Knebelsbart over
en ubarberet Hage. Skrævende, med Hænderne
stukne dybt ned bag Buxelinningen, saà han sig om
i Værelset og lod den Ytring falde:</p>

<p>&mdash; Det er ellers en forbandet hyggelig Knejpe, De
har faaet Dem indrettet her, Hr. Hjorth.</p>

<p>&mdash; Aa ja saamæn, sagde Hjorth inderlig smigret,
idet han lukkede Døren op.</p>

<p>Da han traadte ind i de to Theologers Studereværelse,
var han nær snublet over nogle tomme
Flasker, der laa i en Kurve fra Hjørnet ud over
Gulvet. Det temmelig store, noget møbeltomme
Rum oplystes kun i sin nederste Tredjedel af et Par
Lamper med skæve sodede Rør over mørke Skærme,
hvoraf den ene fra et rundt Bord med et Batteri
af Ølflasker kastede et grelt Lys paa det gulige,
slappe Ansigt, med en lang Næse og mørkrandede
Øjne, der laa dybt nede i den lille Sofa; en palmebroget
gammel Slobrok havde skudt sig højt op bag
i Nakken og under den spidse Hage og var viklet
tæt om de tynde Ben, der laa op over Sofakanten.
Fra de blege Læber strakte en uhyre lang Pibe sig
ud paa Gulvet, hvor det hældende Porcelænshoved
havde samlet en Askedynge.</p>

<p><span class="pagenum"><a name="Side_142" id="Side_142" title="[S. 142]"> </a></span></p>

<p>&mdash; God Aften, Højstærede! ... velkommen under
vort ringe Tag, sagde en hul, lidt rusten Stemme
nede fra Sofaen ... Vær saa god at tage Plads ...
Naa, hvordan lyder den sidste Bulletin om Kandidaten?</p>

<p>&mdash; Kandidaten?</p>

<p>&mdash; Ja Dødens. &mdash; Har han givet sig noget i Eftermiddags?</p>

<p>&mdash; Ja, han klynker jo næsten altid, Stakkel ...
Længe kan han vel ikke leve.</p>

<p>&mdash; Nej, men han har »levet«, min Broder, &mdash;
naada &mdash; (et højt Klask med Tungen) &mdash; Jo De
kan tro, jeg kender hans Forudtilværelse ... Ak
ja, &mdash; maa man ikke sukke og sige hvad er Livet,
som der staar hos Digteren.</p>

<p>&mdash; Jeg er sgu blevet tørstig efter den Rejse, bemærkede
Iversen.</p>

<p>&mdash; Saa kan du jo sige, du har vel rejst ... Ja,
nu maa vi jo ogsaa have et Velkomstens Bæger
... Det vil sige, Glas har vi rigtignok ikke, De maa
drikke af Flasken og følge Husets Skik.</p>

<p>&mdash; Ja, bevares, det er jeg saa vant til.</p>

<p>&mdash; Nej, hvad Fanden skulde man med Glas? ...
Hør, Kleistrup, kan du gurgle den i Tænderne?</p>

<p>&mdash; Jeg vèd skam ikke, om jeg kan længer, jeg
er bleven saa øm i Gebisset ... Lad mig se dig, din
Pralhals.</p>

<p>Iversen afproppede sin Flaske teknisk ved et Slag
paa Bunden, bed fast om Mundingen, holdt Hænderne
paa Ryggen og lod Hovedet langsomt gaa
tilbage, medens Halsen med de spændte Aarer bevægede
sig som et Sugeværk, indtil Flasken stod
lodret med den tomme Bund mod Loftet.</p>

<p><span class="pagenum"><a name="Side_143" id="Side_143" title="[S. 143]"> </a></span></p>

<p><a class="corr" name="rett_18" id="rett_18" title="var: Klejstrup">Kleistrup</a> nikkede anerkendende.</p>

<p>&mdash; Det var som Pokker, udbrød Hjorth beundrende.</p>

<p>&mdash; Se det kalder man at gurgle den i Tænderne,
sagde Iversen med fagmæssig Ro, men dog med et
Stolthedsglimt i sit døsige Ansigt. Derpaa viskede
han sig om Munden med Bagen af Haanden, bøjede
sig ned og rullede med øvet Haand den tomme
Flaske hen til de øvrige, hvor den lagde sig præcis
ved Siden af den yderste. Saa gabede han meget
højt, vippende tilbage med Stolen og strækkende
Benene langt ud fra sig, rejste sig og begyndte at
gaa frem og tilbage i Værelset med lade Lemmedasker-Bevægelser.</p>

<p>&mdash; Hvad giver De Dem mest af med i denne Tid?
spurgte Kleistrup.</p>

<p>&mdash; Aa, det er især Hebraisk.</p>

<p>&mdash; Ja, den trækkes man jo med i det første Aar.
Saa er De vel stiv i Gramatiken?</p>

<p>&mdash; Naa, der er saamæn Maade med.</p>

<p>&mdash; Aa, Iversen, ræk mig mit Gamle; det ligger
dèr paa Skrivebordet, &mdash; nej, du maa sgu ikke lukke
det.</p>

<p>Iversen langede ham en hebraisk Bibel over, paa
hvis snavsede, tilfingrede Blade Texten var understreget
med sort Blyant, blaat Blyant og rødt Blyant,
sort Blæk og rødt Blæk, Streger tykke som
Bjælker, enkelte og dobbelte, Streger lige som en
Linealrand og bugtede som Slanger, saa at den var
ligere en Cyprianus end en anstændig Bibel.</p>

<p>&mdash; Se dèr, Hjorth, sagde Bogens Ejer, idet han
med sin lange Finger pegede paa et særlig udmærket
Ord, en Mandarin med tre Blyantstreger, &mdash; kan<span class="pagenum"><a name="Side_144" id="Side_144" title="[S. 144]"> </a></span>
De sige mig hvad det er, for jeg faar ondt i Hovedet,
naar jeg bare ser paa det.</p>

<p>&mdash; »<i>Iat</i>«, &mdash; ja bi lidt, lad mig se, &mdash; det maa
være Futurum Hifil af »jatah«.</p>

<p>&mdash; Ja, det kan saamæn godt være ... Er De
vis paa det?</p>

<p>&mdash; Ja jeg er.</p>

<p>&mdash; Ak Gud ja, som man glemmer sin Børnelærdom
... Jeg tog dog ellers den Examen grundig
... Iversen! en Pen, stærkt dyppet ... Ja, jeg forsikrer
Dem, jeg var tre Gange oppe ... Professoren
havde i mig saadan en Yndlingsdiscipel; han
kunde ikke give Afkald paa mit Selskab ved Examensbordet.
&mdash; Han holdt mig ogsaa tre Kvarter
hver Gang; &mdash; vilde slet ikke slippe mig; &mdash; bad
mig bestandig komme igen. Ja, de kan være til Ulejlighed,
<span class="sic" title="[sic]">saadan</span> Professorforelskelser.</p>

<p>Medens han gjorde disse Bemærkninger, havde han
med stor Behændighed fra »den stærkt dyppede Pen«
tabt smaa Blækklatter under det første H, I og F,
som han traf i Texten, og satte nu Punktum med
en stor Klat i Marginen.</p>

<p>&mdash; Ah, udbrød Hjorth, der gennemskuede Fiffet,
og for hvem pludselig de forskellig farvede og formede
Streger viste sig i et nyt Lys.</p>

<p>&mdash; Ja netop, svarede Kleistrup. &mdash; Det glæder mig,
at De er saa hurtig fattende overfor Theologiens
Mysterier. Man citerer paa samme Maade ved Hjælp
af Versetallene, &mdash; saadan ... Ja, det bliver en
Indtægt, naar jeg en Gang sælger den med Nøgle,
<i xml:lang="la" lang="la">Clavis Cleistrupii</i>, vedblev han, idet han klappede
den med øm Stolthed og lagde den paa Bordet. &mdash;
Den er godt udhalet til Sejladsen paa Attestasen<span class="pagenum"><a name="Side_145" id="Side_145" title="[S. 145]"> </a></span>
... Iversen, stop mig Weichselrøren ... Dette, mener
De maaske, er ikke Videnskab? ... Indrømmet
min unge idealistiske Ven, men det er Kunst ...
En Kunst, der hedder Mnemoneutiken, &mdash; opfundet
af Simonides &mdash; ja, lur de gamle Ægyptere.</p>

<p>&mdash; Grækere.</p>

<p>&mdash; Hvad jeg vilde sagt, &mdash; øh, øh, øh, (han afbrødes
af et Hosteanfald) &mdash; vilde sagt Grækere.
&mdash; Ptøj! (Han hældede sig med nogen Besvær ud
og spyttede i en Bakke, der stod ved Sofaen) ...
Ja, det er Kunst, og Kunst staar efter min Mening
over Videnskaben ... Jeg er egentlig kunstnerisk
anlagt ... De kender ikke mit berømte Billede af
Professor Citator? ... Tak! stryg mig en Svovlstik
af, Iversen, og ræk mig det Kollegie, som der
staar »Dogmatik« paa ... »Hvorfor svulmer Weichselrøret
mod mit Skjortebryst« &mdash;</p>

<p>&mdash; Dèr, Dovendidrik, raabte Iversen, idet han kylede
ham Heftet i Hovedet, &mdash; er du nu snart færdig
med dine Ordrer?</p>

<p>&mdash; Næh, &mdash; Grobian! ... Unge Mennesker nu
til Dags, &mdash; rene Vandaler &mdash; ingen Agtelse for et
Kunstværk, der vil komme til at hænge i Universitetets
Solennitetssal ... Betragt! &mdash;</p>

<p>Han slog Kollegieheftet op paa første Side og rakte
det til Hjorth, der øjeblikkelig brast i en høj Latter.
Det var en noget dilettantmæssig udført, men vel
truffen og meget ondskabsfuld Karrikatur af Professor
Petersen, i engelsk Punch-Stil, med et uhyre
Hoved ragende ud over Katedret som en Melon over
en Mistbænk. Det faareagtige Udtryk var slaaende
gengivet. Ud af den halvaabne Mund hang en vimpelbugtet
Papirsstrimmel, hvorpaa, med snirklede<span class="pagenum"><a name="Side_146" id="Side_146" title="[S. 146]"> </a></span>
gothiske Bogstaver af rødt Blæk: »Gudmennesket
havde to Fødder. Luc. 7, 38.«</p>

<p>&mdash; Hvad er det for en Vise, du nynner paa, Iversen?</p>

<p>&mdash; Det er den ny fra Ligkisten ... Den om Præsterne
... Du vèd nok, fordi de vilde have Sangerindebulerne
ryddede.</p>

<p>&mdash; Op med den!</p>

<p>Iversen standsede, stillede sig i Positur og sang
med de ægte, stereotype Gebærder, med vrængende
Nasallyd og kildrende Blikke, med fiffige Pauser,
der lod Tanken falde i en Afgrund af Sjofelisme,
og med uskyldige Fortsættelser. Kleistrups Latterevne,
der før havde været holdt tørt tilbage, fik nu
en pludselig, ubunden Frihed. Han væltede sig paa
Sofaen, holdende sig paa Maven, stønnende og gispende.
»Nej, det er for galt!<span class="corr" title="fjernet: «"></span> ... Det er ikke til at
holde ud ... Aa, de kære Satans Pigebørn.« &mdash;
Hjorth lo ogsaa, lidt forlegen.</p>

<p>&mdash; Naar var De sidst i Ligkisten, lille Ven? spurgte
Kleistrup med sød Fruentimmer-Stemme, idet han
klappede ham paa Laaret.</p>

<p>&mdash; Dèr har jeg aldrig været.</p>

<p>&mdash; Det var som Satan, sagde Iversen.</p>

<p>&mdash; Han er et Exemplar, skal du vide<span class="corr" title="var: .">,</span> &mdash; gak
du hen og bliv ligesaa ... Han er en Farisæer &mdash;
øh, øh, &mdash; Satan til Hoste &mdash; men vi andre er Tolderne,
&mdash; øh, øh, øh, &mdash; Tolderne, hos hvem det
slaar sig paa Brystet &mdash; hvad jeg vilde sige, som
slaar sig paa Brystet, Lukas 18.</p>

<p>&mdash; Det er lige meget, Iversen, begyndte Kleistrup
igen efter nogen Tids Tavshed, liberalt overladende
det til Tilhørerne at skønne, hvad der var lige meget,
&mdash; det er nu lige meget, Iversen, &mdash; lad Hvile falde<span class="pagenum"><a name="Side_147" id="Side_147" title="[S. 147]"> </a></span>
paa dig, Højstærede! Sæt dig ned og tag Del i de
Voxnes Samtale. &mdash; Skal det være en Bajer til?</p>

<p>&mdash; Nej, jeg maa sunde mig lidt endnu, svarede
Iversen, idet han dorsk lod sig synke ned paa en
Stol.</p>

<p>&mdash; Det var ikke dig, jeg spurgte ... Hvad Nummer
var din sidste? Jeg havde nær glemt Regnskabet.</p>

<p>&mdash; Det var nok den ottende.</p>

<p>&mdash; Du faar ikke fler end ti, din Bakterie ...
Man maa lægge Tømme paa de unge Menneskers
Lidenskaber.</p>

<p>&mdash; Otte, ti? men det er da ikke muligt, udbrød
Hjorth.</p>

<p>&mdash; For Mennesker &mdash; (fra Landet) &mdash; er dette vel
umuligt, Lukas 9, &mdash; nej hvor Pokker er det nu
det staar? Iversen, hvor staar det? ... Aa, de Skriftsteder,
de bliver min Død ... Aa, jeg <em>kan</em> ikke
holde det ud &mdash; jeg <em>kan</em> ikke holde det ud ... Der
er en hel Himmel af Skriftsteder i min Hjærne &mdash;
jeg <em>kan</em> ikke holde det ud ... Gid Fanden havde
den Professor! udbrød Kleistrup pludselig, idet han
saa skuffende efterlignede Hr. Winkelmanns jamrende
Stemme og tillempede Ordene efter den stereotype
Form for hans Klager, at Hjorth lo, saa
Taarerne løb ham ned ad Kinderne.</p>

<p>&mdash; Naa, saa dette forbavser Dem? vedblev Kleistrup
med sin naturlige Stemme. &mdash; Kunde De ikke
besørge saa mange?</p>

<p>&mdash; Det tror jeg ikke, jeg har aldrig prøvet.</p>

<p>&mdash; Som Manden svarede, da man spurgte ham,
om han kunde spille Violin ... Nej saa har De ikke
de theologiske Dyder.</p>

<p>&mdash; Hvad er det for nogen?</p>

<p><span class="pagenum"><a name="Side_148" id="Side_148" title="[S. 148]"> </a></span></p>

<p>&mdash; De theologiske Dyder, hvormed Gud benaader
sine Udvalgte, men som maa uddannes ved Øvelse,
&mdash; som det hedder: hjælp dig selv, saa hjælper Gud
dig, &mdash; disse Dyder ere tre i Tal, som allerede de
gamle Skolastikere lærte. Den første er den ikke
at blive beruset, som de læge og gemene Mænd
blive, naar de nyde i Overflod af Vorherres Gaver
i Retning af Druer og Malt. Dette er den første og
store Dyd, og den anden er ligesom denne, det er
at være uimodtagelig for den Fristelse at købe højt
til Nolo. Den tredje er en Uimodtagelighed, hvis
Velsignelse Deres landlige Uskyld ikke vil fatte, og
som Kong Salomo ikke var i Besiddelse af, som
skrevet staar, at Kvinderne smittede ham med deres
hedenske Synder.</p>

<p>Den sidste Dosis var for meget for Iversen, som
kastede sig tilbage i et Latteranfald, der nær havde
væltet Stolen.</p>

<p>&mdash; Naa, Drønnert! sidder han dèr og griner og
vèd vel ikke en Gang, hvor det staar. Op med Lexen!
... Iversen, hvor staar det skrevet? raabte Kleistrup,
der knuste en øjeblikkelig Fnisen under en
examinatorisk Værdighed. Han rejste sig overende i
Sofaen, støttet paa Piben, strøg med venstre Haand
det lange Haar skraat nedover Panden, hvilket i
Forbindelse med en langagtig Grimace gav hans
Gummielastikums-Ansigt en Lighed med den afdøde
Professor i Exegese, med hvis Stemme han fortsatte,
medens Pegefingeren bevægede sig skolemesteragtig:</p>

<p>&mdash; Iver<em>sen</em>, hvor staar det skrevet? ... Nu&mdash;u,
det maa vi vide! ... Tror han, han kan tage theologisk
Attestas og kender ikke et af de aller fornemmeligste<span class="pagenum"><a name="Side_149" id="Side_149" title="[S. 149]"> </a></span>
<i>loci dogmaticoethici</i> ... Nu&mdash;u! ... Hvad
er det for noget?</p>

<p>Iversen syntes imidlertid bestandig mere <span class="sic" title="[sic]">sansesløs</span>
af Latter. Ogsaa Hjorth skoggerlo, smittet af ham,
og henrevet af den Virtuositet, hvormed Professoren
blev givet, denne Professor, som han kun en enkelt
Gang havde set, men om hvem Traditionen var saa
levende blandt Theologerne, at han var med ved
den første Grimace og Stemmeforandring.</p>

<p>Men Kleistrup vedblev med sit urokkelige Professor-Ansigt
ud imod et usynligt Auditorium:</p>

<p>&mdash; Nu&mdash;u, De skal ikke skrive alt, hvad jeg saadan
siger. Vi kunde jo aftale et Tegn. Naar jeg siger
»nu«, saa skriver De. &mdash; Nu&mdash;u &mdash; nej, det var ikke
dette »nu« &mdash; der er trehundrede og tredsindstyve forskellige
Meninger om det store Dyr, men De behøver
ikke at kunne dem alle. Men paa dette Sted tilsteder
Kontexten kun èn Fortolkning, det maa vi kunne.
Nu&mdash;u; &mdash; og saa har den Ignorant ikke Begreb om
det!</p>

<p>&mdash; Hold nu op, klynkede Iversen.</p>

<p>&mdash; Fly ham Øl, og hvis ikke, da dør han, Genesis
30 ... Det var den niende. &mdash; &mdash;</p>

<p>&mdash; Gaar De allerede? spurgte Iversen, der efterhaanden
levede mere op.</p>

<p>&mdash; Ja, nu tror jeg nok, jeg vil i Seng; saa siger
jeg Tak for i Aften, god Nat!</p>

<p>&mdash; Tre Bajere, &mdash; der er endda en Sjat tilbage
i Flasken, &mdash; og i Seng Klokken et Kvarter til Tolv,
&mdash; ja, hvis De ikke bliver Biskop, Hjorth, saa er
der ingen Retfærdighed til i Verden.</p>

<p>&mdash; Ja, den er saa klar ... Men vi andre arme
Stympere, sukkede Iversen, idet han trak en Flaske op.</p>

<p><span class="pagenum"><a name="Side_150" id="Side_150" title="[S. 150]"> </a></span></p>

<p>&mdash; Aa, Gud bedre det ... Ja tag du kun din Tiende
strax, Gud vèd, naar du ellers faar den.</p>

<p>Iversen, der allerede havde sat Flasken for Munden,
fik den skyndsomst muligt bort, men undgik
ikke at sprøjte en Mundfuld Øl ud.</p>

<p>&mdash; Saa Grisen! sidder han dèr og spilder Guds
Gaver paa Gulvet. &mdash; &mdash;</p>

<p>Hjorth klædte sig hurtig af og lagde sig i det
Jernskelet af en Seng, som skæmmede den ene Væg
og bestandig ærgrede ham med sit Vidnesbyrd om,
at han ikke havde Raad til at købe en Sovesofa.
Han slukkede Lyset og trak Tæpperne over sig, døsig
og oplagt til at sove strax, som han mente. Men
det gik ikke saa let. Det lod til, at han i høj Grad
maatte mangle den første theologiske Dyd. Trods
det ringe Antal af tre og den tiloversblevne Sjat
havde han Uro i Blodet. Og saa begyndte Loftet
at dreje ovenover ham, fra højre til venstre, ganske
langsomt, men saa bestandig hurtigere, til det tog
af igen. Han lukkede Øjnene; det hjalp ikke; det
begyndte alligevel at dreje fra venstre til højre langsomt,
hurtigere, hurtigst. Han kastede sig et Par
Gange om i Sengen og fik Ro. Inde fra deres Værelse
hørte han dem snakke og le. Saa begyndte det forfra,
det tiltog med en rivende Fart, medførende en
betydelig Vammelhed, da den tiende rullede hen til
sine Forgængere, som den naàde med et lydeligt
Knald.</p>

<p>Men fra den anden Side hørte han »Kandidaten«,
som havde levet, jamre sig, først i uartikuleret Stønnen,
saa i Ord:</p>

<p>&mdash; Aa, jeg <em>kan</em> ikke holde det ud &mdash; jeg <em>kan</em>
ikke holde det ud ... Av, mit Bryst ... Der er et<span class="pagenum"><a name="Side_151" id="Side_151" title="[S. 151]"> </a></span>
helt Helvede her i mit Hjærte ... Jeg <em>kan</em> ikke
holde det ud ... Der er da heller ingen af de Asner,
der kan hjælpe mig ... Gid Fanden havde Doktoren&nbsp;...</p>

<p>Og efter at have gentaget disse Sætninger i det
uendelige, kastende dem imellem hinanden, mekanisk,
som en Talemaskine, begyndte han med en pludselig
Galgenlystighed at skraale den sidste paa Melodi
af Menuetten i Don Juan, der med èt gik over til
»For nu er Katten død, død« &mdash;</p>

<div class="poem"><div class="stanza">
<span class="i0"><em>Gid</em> Fanden ha'de Doktoren,<br /></span>
<span class="i0"><em>Gid</em> Fanden ha'de Doktoren,<br /></span>
<span class="i0"><em>Gid</em> Fanden ha'de Doktoren,<br /></span>
<span class="i0">Gid <em>Fan'en</em> ha'de Doktoren &mdash;<br /></span>
<span class="i0">Gid <em>Fan'en</em> ha'de Doktoren,<br /></span>
<span class="i0">Gid Fan'en <em>ha'de</em> Doktoren &mdash; &mdash;<br /></span>
</div></div>



<hr class="chapbreak" />
<h2><a name="KAPITEL_XV" id="KAPITEL_XV"></a>XV.</h2>


<p>Filosofi og Hebraisk, det var de to Brændpunkter,
hvorom dette hans gyldne Rusaar skulde beskrive
sin Elipse.</p>

<p>Brøchner var død et Aar i Forvejen. Dersom
Hjorth paa Universitetets Tærskel var bleven modtaget
af denne sjældne, isolerede Aand, der syntes
at trives dèr eller at vansmægte dèr som en officielt
anerkendt og underholdt Protest mod hvad der var<span class="pagenum"><a name="Side_152" id="Side_152" title="[S. 152]"> </a></span>
officielt baade dèr og hele Landet over, denne ægte
German-Lærling, hvis ædle men dunkle Idealisme,
hildet i et Vanevæv af Skole-Kunstord, gik uforstaaet
hen over Hovedet paa Studentermassen, men
kunde slaa desto stærkere ned i Enkelte med en
fængende Gnist af hans egen alter-rene Begejstrings-Ild,
&mdash; dersom han havde begyndt sit Universitetsaar
med halvt af Nysgerrighed at indfinde sig paa
hine Eftermiddagsforelæsninger, hvor denne eneste
Venstre-Hegelianer i Danmark, Strauss' Oversætter,
i sin sidste Tid rettede sine hvasse Angreb paa Theologien,
brændemærkende Martensens Dogmatik med
en trofast Discipels hvidglødende Foragt for denne
højærværdigste Dilettantisme, der havde skaaret
nogle Fraser ud af Mesterens udødelige Tankevæv
for at klistre dem som Skønhedsplastre paa en
blegsotig Troslære, forsvarende den fribaarne Tankes
Ret med en Lidenskab, der lod hans Øjne lyse med
en feberagtig Ild i Høresalens Halvmørke og bragte
en skælvende Styrke i den svage hule Røst, som allerede
syntes at have en Resonans af Graven, &mdash;
dersom dette havde været hans Indvielse, saa var
maaske hans Udvikling hurtig bleven ført til det
afgørende Punkt, og han havde vel begyndt sit Studium
med at forlade det.</p>

<p>Men Omstændighederne havde ikke lagt det saaledes
til Rette for ham.</p>

<p>I Stedet for den magre Brøchner, hvis Legeme
syntes fortørret af Kundskabstørst, og hvis nervøse
Ansigt var som udbrændt af Sandheds-Lidenskab, i
Stedet for denne Tankens Eneboer-Skikkelse var det
Rasmus Nielsen, der steg op ad den knirkende Katedertrappe
med sin let bøjede Ryg, der syntes at<span class="pagenum"><a name="Side_153" id="Side_153" title="[S. 153]"> </a></span>
have taget Vanen af et lille Duk under Bifalds-Klappenes
Styrt, og paa den sorte Tavles Baggrund
malede sig dette kraftige, spillende livfulde Ansigt,
der ligesom var bronceret med en Straale fra Popularitetens
Sol og omflammedes af en Manke af
graa Haar, der paasatte Hovedet Ærværdighedens
Krone uden at mærke det med Affældighed.</p>

<p>Over hele hans Person, i hans Ansigt, der var
som mejslet af en fin Haand i en grovkornet Sten,
i den rundarmede Bevægelse, hvormed Lorgnetten
førtes til Øjet, i det hvide Halsbind og den skinnende
Silkevest, i hans Stemme endelig, der gav
selv de aristokratiske græske Kunstord en bred Rullen
som af en fin Ekvipage paa en jydsk Bivej &mdash;
i alt dette var der en Blanding af firskaaren Jævnhed
og udsøgt, næsten theatralsk Elegance.</p>

<p>Han var noget af en Bonde og mere af en sejrssikker
Virtuos, &mdash; en Filosofiens Ole Bull, der spillede
sin Bravurfantasi »Grundidèernes Logik« oppe
fra den ufuldendte Top af Aristoteles' og Hegels
Pyramide.</p>

<p>Fra denne svimlende Højde hvirvlede det ned
over de unge, let bedaarlige Øren, et Mylr af Toner,
som i Kassen af den filosofiske Vidunder-Violin
sminkede med encyklopædiske Klangfarver af
alle Instrumenter i Videnskabens uhyre Orkester;
der var klare Krystalklange fra mathematiske Triangler,
solide Brum af fysiske Kontrabasser, Fanfarer
af historiske Blæsere; og Fantasien drog forbi
med brede og brave folkelige Strøg paa løse Strænge,
som vexlede med aandrige Spiccatosatser, Adagioer
med et sentimentalt <i>vibrato</i>, der snubbedes af i
vittige Pizzicato-Udgange, dybsindige Hymner til<span class="pagenum"><a name="Side_154" id="Side_154" title="[S. 154]"> </a></span>
den absolutte Subjektivitet, foredragne <i xml:lang="it" lang="it">con sordine</i>,
og som lod ane mere end de sarte Toner kunde
sige, halsbrækkende deduktive Løb, dialektiske Dobbeltgreb,
logisk-antilogiske Spring, idealistisk-realistiske
Triller, transcendentalt Flageoletspil.</p>

<p>Hvad Under, at en ung Hjærne blev beruset
og under Rusen fik den Deliriumsdrøm, at den
havde fordøjet, hvad den havde modtaget, havde
forstaaet, hvad en ædru Hjærne vilde indse slet
ikke var bestemt til at forstaas, men til at anes
langt ude i et Clair-obscur, til at se dybsindig ud
over, til at klædes paa i smukke Kunstord, lige
saa uforstaaelige som Sagen, »Udslag af Selvmagten
i Andet«, »iboende Realnegationer i den uendelige
Selvhed« og »den begrebsreflekterende Vexelvirkning,
mine Herrer! &mdash; Vexelvirkningen.« &mdash;</p>

<p>Og dog blev denne Undervisning ikke uden hemmelig
Frugt. Filosofien er aldrig saa dunkel, den
er dog klarere end Theologien; og netop hvor den
skyder de klare Straaler ud, gaa disse altid stik
imod Aabenbaringens. Saaledes skete det, at der
ogsaa ad denne Vej i den unge Students Sind indsmugledes
farlige Varer under det officielle Toldstempel
for Tankerne, som kun en meget overfladisk
Betragtning vil kalde toldfri; &mdash; i denne blandede
Udsæd fandtes hist og her et Krudtkorn, som
trillede ned til den bestandig voxende Mine under
den gamle Grundvold, hvorpaa hans aabenlyse Sjæleliv
endnu bevægede sig. Og dette foregik saa meget
sikrere, fordi det foregik saa fredeligt, saa lejlighedsvis,
saa lidt efter lidt. Det var snart en Bemærkning
om, at hvis vi endnu havde en Theologi, var
vi endnu midt i Middelalderen, snart en godmodig<span class="pagenum"><a name="Side_155" id="Side_155" title="[S. 155]"> </a></span>
Sarkasme over Mirakeltroen, den ene Dag en satirisk
Bemærkning om Anti-Darwinisterne, der mente
det var saa meget finere at nedstamme fra en Klump
uorganisk Jord end fra en organiseret Dyreform,
den næste Dag en faktisk historisk Underretning
om en eller anden filosofisk Doktrin, om Atomistiken,
om Nyttemoralen, om Loven om Kraftens
Bestaaen. Det var først og sidst det store hedenske,
pantheistiske Pust, der gaar gennem selv det mest
saakaldte theistiske System, fordi det nu engang er
Filosofiens Medgift fra Hjemmet af. Thi ligesom den
plumpe, folkelige Sanseligheds-Fanden halter om med
en Hestehov, saaledes spanker den dannede grubliserende
Tanke-Djævel om med den gamle Pans
Bukkeklov. &mdash;</p>

<p>Det andet Studium, Hebraisk, traadte ham imøde
med en ikke ringere Nyheds Interesse, men paa
Filologiens fredelige Vis, uden problemstillende Debatter,
uden Aandrighedens æggende »Pistolskud«
og dog med et vist betagende Trylleri, med Østerledens
og Oldtidens forenede mystiske Magt, &mdash;
ikke med en ung Kvindes sanseberusende Attraas-Vækkelse,
men med en hvidhaaret Oldingeskikkelses
ærefrygtudstraalende, kølige Højhed. Han kunde helt
glemme Tiden, naar han fordybede sig i dette fremmedstammede
Sprog, hvis Rødder ere sænkede i et
ukendt Jordlag, og hvis tredelte Bygning er ligesaa
forskellig fra alle europæiske Mundarter, som
det gamle Orientens Byggekunst, med de skæve
Terrasser og de sofabensagtige Søjler paa Løvefødder
med Kapitæler af knælende Heste, er forskellig
fra alt, hvad der stammer fra græsk Arkitektur,
hvor uædelt og grotesk det end har gothiseret<span class="pagenum"><a name="Side_156" id="Side_156" title="[S. 156]"> </a></span>
sig, &mdash; naar han regnede i denne mathematiske
Grammatik, hvis Bøjninger have en algebraisk
Lignings Sikkerhed, &mdash; naar han stirrede paa denne
underlige Skrift, der først efter Sprogets Død har
nedladt sig til under sine Konsonanters faste, hellige
Rørpensstreger, med det vandrette Tryk, at
punktere nogle moderne profane Vokaler til Hjælp
for de uindviede; med de store kantede Bogstaver,
der baade i Form og Navn endnu hist og her viser
et halvt udvisket Hjørne af det oprindelige hieroglyfiske
Billedtegn; med de uudtalelige, glemte
Gutturaler, som i deres snirklede Gaadelinjer ligesom
i en Konkyljes Vindelgang synes at have fasttryllet
et hemmelighedsfuldt Ekko af Bølgegurglen
fra Nilens, Eufrats og Jordans Bredder, hvis Siv
flettedes til Kulturens Vugge.</p>

<p>Saaledes kunde disse to Indlednings-Discipliner
give ham tilstrækkelig Sysselsættelse og udfylde
hans Interesse, og der blev kun et Spaanfald af Tid
tilbage for den egentlige Theologi. Her begyndte
han efter Professorens Raad med at søge at faa
»Løb i det ny Testamente«, uden at fordybe sig i
Fortolkningen. Men dette Studium fængslede ham
ikke som de to andre. Han mærkede snart med et
vist Samvittighedsnag, at han ikke blev varm ved
Læsningen i den hellige Skrift. Dog havde den en
særlig Tiltrækning: &mdash; det græske Sprog. For ham,
der, medens han endnu næsten var uden historisk
Dannelse, havde faaet en dunkel Begejstring for
Hellas gennem Goethe og Schiller, for ham var
dette Sprog noget helligt, et Symbol, der satte alle
hans fineste Følelser i drømmerisk Bevægelse.</p>

<p>Men ligesom Biblens Aand ikke er den helleniske<span class="pagenum"><a name="Side_157" id="Side_157" title="[S. 157]"> </a></span>
Aand, saaledes er dens Græsk ikke hellenisk Græsk;
&mdash; og han tog Anstød heraf. Det var ikke med Filologens
Ærgrelse, men med en æsthetisk Uvilje,
der i sin Uretfærdighed kunde grænse til Væmmelse,
at han læste Apokalyptikerens barbariske Græsk,
hvis Konstruktioner ere ligesaa umulige som hans
Danielske Dyr ere umulige, eller slog sig igennem
Paulus's endeløse Perioder, hvis stakaandede Ord-Opdyngning
syntes ham en Haan mod det ædle
Sprog, hvori Attikerne havde skrevet. &mdash;</p>

<p>Og midt i det fjerde Evangeliums Lidelseshistorie,
hvor det kristne Hjærte burde bløde med sin
døende Frelser, kunde han pludselig falde i Henrykkelse
over Sætningen »Men dette gjorde altsaa
Soldaterne«, denne lille simple klassiske Blomst med
den ægte Duft af Herodot, som har forvildet sig
hen mellem Golgathas Sten, &mdash; henrykkes ved denne
sproglige Atavisme med en Naturforskers Andagt,
naar han i en Samling af spraglede Due-Racer,
som ikke interessere ham, pludselig ser den vilde
Klippedues skiferblaa Fjer titte frem.</p>



<hr class="chapbreak" />
<h2><a name="KAPITEL_XVI" id="KAPITEL_XVI"></a>XVI.</h2>


<p>Disse Studier hjemme og paa Universitetet i
Forbindelse med et Par Timer daglig i en Skole,
hvor han gav nogen Undervisning for sin Økonomis
Skyld, optog næsten hele hans Tid.</p>

<p>Han spiste tarvelig til Middag i Studenterforeningen,<span class="pagenum"><a name="Side_158" id="Side_158" title="[S. 158]"> </a></span>
glad naar Pungens Samvittighed tillod ham
Luxusen af en Kop Kaffe til en Cigar nede i en af
Konversationssalens Hjørnesofaer, hvor han gemte
sig bag en Avis, undertiden opsnappende interessante
Ytringer af den højrøstede Samtale fra den
gamle <span class="sic" title="[sic]">Klikke</span>, hvis stabile Medlemmer holdt Forsamling
om et Bord i Halvmørket paa den anden
Side af Døraabningen ind til Spilleværelset, hvor
Stuernes to Lys mødtes, kvælende en lille bleg Gasflamme,
der forsøgte at brænde over Udkrasningskummen.</p>

<p>Men sædvanlig tilbragte han en halv Times Tid
oppe i den søvnig-dunkle Læsestue, der ligesom
alle de andre Rum var fuld af den ejendommelige
Blanding af gammel Tobakslugt og gammel Maddunst,
som er det sidste, Nogen vil glemme af dette
Russernes Hjem. Dèr bladede han i hvad der foruden
nogle vanvittige Ankeprotokoller laa spredt
over det lange voxdugsbetrukne Bord, eller han
spejdede i det aandelige Apotheks mørke Hylder,
hvor Dagens Medikamenter skjultes, to og to fredelig
sammen, Belladonna ved Siden af Salmiakmixtur,
»Det nittende Aarhundrede« hvilende ovenpaa »Theologisk
Tidsskrift«.</p>

<p>Men Hjorth valgte »Det nittende Aarhundrede«.
Han havde nok af Theologien hjemme og paa Universitetet.</p>

<p>Ikke at han iøvrig var nogen Beundrer af den
moderne Literatur, af alt det beslægtede nye, som
paa dette Tidspunkt mer og mer begyndte at bringe
sin Grøde. Han kendte kun saare lidt dertil, og til
det lidet var han gaaet med en ubevidst Antipathi.
Han holdt endnu mest af at lukke sig inde med Klassikerne,<span class="pagenum"><a name="Side_159" id="Side_159" title="[S. 159]"> </a></span>
og der var opstaaet hos ham en Foragt
for Prosa og Mistillid mod samtidig Virkelighedsskildring
i Kunst, &mdash; naturlig nok for ham, Bondesønnen
og Landsbylæreren, som var kommen hovedkuls
ind i den store Poesi, fra en Virkelighed, der
var saa plump, saa idèløs, saa stagneret forvrøvlet,
fra en Prosa, der var Lærebøgernes og Katekismens.</p>

<p>Men der var ogsaa noget dybere i selve den nye
Aandsretning, der stødte hans sky Natur bort fra
det Liv, som var blevet vakt ved Georg Brandes.
Det var noget saadant som Stikordet »Realisme«,
eller endnu mere var det hint Præg af Frankrig,
som det undertiden bar i sig selv, og som det altid
fik paatrykt af Modstandere, der saa igen dertil
hægtede Begrebet »Frivolitet«. Maaske vilde han ogsaa
have brugt dette Ord, dersom Nogen havde
trængt ind paa ham for at faa at vide, hvad der
stødte ham i denne moderne Strømning. Og dog
var han for længe siden kommen bort fra den Tid,
da han fandt »Werther« umoralsk, og »Wilhelm
Meister« hørte nu til hans Yndlingsbøger. Men i Fald
han brugte dette Ord, vilde det ogsaa, ham selv
ubevidst, være ganske udrenset for sin almindelige
Bemærkelse, en tom Etikette, den han paaklistrede
Gallicismen som et Udtryk for sin Uvilje mod en
fremmed Aand, hvilken han ikke forstod.</p>

<p>Ogsaa i Videnskaben, i Filosofien, var Realismen
ham imod. Et Navn som Stuart Mill skurrede
ham i Øret, og uden at kende synderlig til dem
begge vilde han instinktivt have erklæret sig for
Hegel mod Spencer. Naturvidenskabernes Principat,
Empiriens og den ubønhørlige Induktionslogiks Hegemoni
opførte ham, var ham et Tegn paa Tidens<span class="pagenum"><a name="Side_160" id="Side_160" title="[S. 160]"> </a></span>
aandelige Forfald; &mdash; han kunde kun tænke sig dem
underordnede den inspirerede Tænkning, som trællende
Gnomer, der grov og rodede nede i Schakterne,
medens Gudinden sad stjærnekronet, hævet
over Tid og Rum i sin selvsikre Skuen.</p>

<p>Ved den befrugtende Paavirkning af en Aand,
med hvilken hans egen Natur var i Valgslægtskab,
og som paa Grund af dette Forhold, og fordi den
var den første, blev uden Medbejlerskab, uden Begrænsning,
uden Kritik, &mdash; ved et Studium, der i
sine Dyder som i sine Laster selv er et Barn af denne
Aand, en Halvvidenskab, der, selv naar den endelig
finder sin kritiske Methode og gennem denne
opløser sig selv, dog lader sin metafysiske, spiritualistiske
Skygge blive tilbage i Hjærnen, &mdash; ved
disse Anlæg og disse Indflydelser var Hjorth allerede
bleven og blev bestandig mere ensidig germaniseret,
saa at det maatte tage Aarrækker af
Arbejde og Erfaring, inden han kunde komme Frankrig
nærmere end Heine eller England nærmere end
Kant.</p>



<hr class="chapbreak" />
<h2><a name="KAPITEL_XVII" id="KAPITEL_XVII"></a>XVII.</h2>


<p>Mange Bekendtskaber gjorde Hjorth ikke. Han
havde ingen Skolekammerater, hvem han var levet
sammen med, saaledes som de fleste have, der
komme til Universitetet. Desuden fjærnede hans
Alder ham fra det Hold, der var samtidigt med<span class="pagenum"><a name="Side_161" id="Side_161" title="[S. 161]"> </a></span>
ham, han var afstikkende i Rusauditoriet ved sine
modne Træk og det fyldige Skæg.</p>

<p>Det gik ham heller ikke bedre i Studenterforeningen.
Han, der før havde været den uforstyrreligste
Ligefremhed, en aabenmundet, godmodig, tirrelysten
Spøgefugl, han var under de nye Omgivelser og i
dette Stadium, da han bestandig var lidt usikker
paa sig selv og paa sin Fremtid, bleven ordknap
og tilbagetrukken. Rigtignok var det kun en tynd
Skal, og naar den brødes, kom den gamle Natur
frem, &mdash; men brydes skulde den. Det er med dette
Væsen overalt vanskeligt at komme an, naar man
ingen Forbindelser har at gaa ud fra, og det er heller
ikke særlig let i denne Forening for »Studentens
glade Liv«, hvor der i Virkeligheden under Ly
af en dræbende Kedsomhed trives en stiv Etikette,
der udsætter en Uerfaren for at blive betragtet
som uden Levemaade, dersom han indskyder en
beskeden Ytring i en Samtale mellem to af Minervas
Sønner, hvis han kun er præsenteret for den
ene af dem. Han følte sig ikke just tiltrukken af
den lille, men højrøstede Skare Radikale og Intransigente;
&mdash; fra den ældre Klikke, som han næsten
havde Udseende af at tilhøre, var han adskilt
ved den hele blændende Nimbus af Værdighed,
hvori dette Studenterverdenens Aristokrati bode som
i et unærmeligt Lys; &mdash; og mindst kunde han faa
Indpas hos de eneste, som deroppe syntes at have
en virkelig alvorlig Interesse, de mest aflaasede af
de aflaasede, tobaksombølgede Schakspillere, der med
Hovederne bøjede over Tavlebrættet og Blikket magnetiseret
af Brikkerne saà ud, som om de i Tilfælde
af Ildebrand vilde have taget deres Lommebøger<span class="pagenum"><a name="Side_162" id="Side_162" title="[S. 162]"> </a></span>
frem og noteret Stillingen op, hvid Springer F5,
rød Løber D6 &mdash;, indtil Loftsbjælkerne ramlede ned
og væltede Spillet.</p>

<p>Sine Forbindelser skulde han have stiftet i det
theologiske Auditorium. Men han følte en næsten
uovervindelig Ulyst til at indlade sig med sine Kolleger;
der var, hvor nær han end sad dem paa den
sorte Bænk, et tomt Rum imellem dem og ham,
en Anelse om, at hans Aand ikke var deres, en instinktiv
Fornemmelse af, at der var Fare ved at
aabne sig her, at han gjorde bedst i at knappe Frakken
til. Og han knappede den indtil den øverste
Knap. Han gik tavs hen til sin Plads forbi Bænkerækken
af forskellige Theologer fra de mest snavsede
til de dadelfri sirlige, som man kan gaa forbi en
Reolhylde med skrabede, forfingrede Lærebogsbind
og sorte Chagrinrygge, uden at gide tage en eneste
frem og blade i den. Han stod i Friminutterne alene
ude i Gangen; lænet til det brede Rækværk stirrede
han paa den ypperstepræstelige Apollo og den vestalindeagtige
Athene, der nede fra Gulvets Halvmørke
hævede deres Gudeskikkelser op i Vestibulens Lys,
tegnende deres rene, uforvitrede Marmorlinjer mod
den farvematte Baggrund af fugtskjoldede mythologiske
Billeder; og idet han kærtegnede de to Symboler
med sit tilbedende Blik, lod han det mylre
og summe rundt om; slappe, blankslidte Drapfrakker,
stramme, struttende Skytteuniformer, &mdash; han stødte
ingen af dem paa Ærmerne, han lod dem slentre og
vimse forbi og rejse en kaotisk Hvirvel i Støvatomernes
straalende Prismer, der skraanede ned fra
de store Vinduer med deres aabne Firkanters officielle
Gardinløshed.</p>

<p><span class="pagenum"><a name="Side_163" id="Side_163" title="[S. 163]"> </a></span></p>

<p>Blandt de faa Theologer, som han indlod sig en
Smule med, var hans Husfælle Kleistrup. &mdash; Den
dorske Iversen faldt det ham ikke ind at tale synderlig
med. Men Kleistrup morede ham; denne halvgamle
Student med sin godmodige Indifferentisme,
med sin Fordringsløshed i Retning af at tages <i xml:lang="fr" lang="fr">au
serieux</i>, med sine bedærvede Livserfaringer iklædte
en evig gemytlig Solderistjargon, hvis sygelig hule
Tonefald syntes at spotte Hjærnens Tomhed, &mdash;
denne for Hjorth aldeles fremmede Natur eller rettere
Demi-monde-Kunst, havde noget pikant for
ham, var ham en behagelig Adspredelse ved den
magelige Tryghed overfor en Person, hvem man
kan omgaas i aandeligt Negligè, kildrede endelig
en hemmelig Antipathi hos ham som en Slags Hofnar,
der havde <a class="corr" name="rett_19" id="rett_19" title="var: Frispas">Fripas</a> ved Foden af Tronen for
Videnskabernes Dronning, den hellige Fru Theologia.</p>

<p>Naar de begge vare paa Forelæsning sammen,
holdt han af at faa Kleistrup under Armen ude paa
Gangen og lade ham, der kendte lidt til alle, præsentere
den theologiske Samtid. Dèr gik med ludende
Hoved en Trediveaarig, Søn af en Højskoleforstander,
en fremtidig Folkeprædikant, der altid prostituerede
sig ved en total Uvidenhed paa Skriveøvelser og
Examinatorier, men holdt Foredrag ved Missionsmøder
om Jakob, der gik med sin Stav over Jordan.
Det randøjede, hulkindede Hængehoved, som sjokkede
afsted i en lurvet sort Dragt og saà ud som en
protestantisk Tartuffe, var i Virkeligheden en meget
skikkelig Grundtvigianer. Dèr henne ved Trappen
stod Professorsønnen med den lange Næse,
Theologiens nye Stjærne, som bildte sig ind, han<span class="pagenum"><a name="Side_164" id="Side_164" title="[S. 164]"> </a></span>
var kristelig Filosof, smykkede sig med Laser af
Stuart Mill og Spencer og fandt frugtbare Fermenter
hos Darwin; han udvexlede Straaler med en anden
Stjærne, der kun ventede paa sin nære, glimrende
Examen for at offentliggøre sin Forlovelse med Stiftsprovstens
Datter, hvorefter der laa en lysende Kirkesti
aaben for ham, &mdash; en lille sirlig Herre, der saà
ud som Martensens Ethik, indbunden i hvad Bogbinderne
teknisk kalde »Opbyggelsesbind«.</p>

<p>Iøvrig var denne Omgang ikke til Skade for hans
Ry. Thi Kleistrup udbredte hans Ros, idet han fortalte
alle, at Hjorth var hvad han i sin Jargon kaldte
»en myrderlig Tyrekalv«.</p>

<p>&mdash; Det er lang Tid siden De har set op til mig,
Hjorth, sagde Professor Petersen til ham en Efteraarsdag
udenfor Universitetet. &mdash; Kommer De ikke
ogsaa en Gang til mine Torsdags Aftener?</p>

<p>Torsdags Aftenerne &mdash; det var den theologiske
The. Professoren havde, for at komme i nærmere
Berøring med de Studerende, aabnet sit Hus en
Gang om Ugen for alle, der havde Lyst til at indfinde
sig, og der var altid fuldt. Men Hjorth havde,
underlig nok, aldrig tænkt paa at gaa derhen, skønt
Kleistrup oftere spurgte ham, om han ikke i Aften
skulde hen og drikke dogmatico-ethisk Thevand.
&mdash; Nu fandt han dog, han burde indfinde sig den
førstkommende Torsdag.</p>

<p>Studerekamret, Spisestuen og Bibliotheksværelset
vare stimlende fulde. Professoren tog med særlig
Venlighed mod Hjorth og gjorde ham bekendt med
sine Yndlinge. Navnlig vilde han stifte Venskab
mellem Hjorth og Professorsønnen, Hr. Frederiksen,
fordi de begge havde æsthetiske Interesser.</p>

<p><span class="pagenum"><a name="Side_165" id="Side_165" title="[S. 165]"> </a></span></p>

<p>Det viste sig ogsaa snart, at Hr. Frederiksen
hørte til de Theologer, som, hvis de komme til en
Købstad, ufejlbarlig blive Stiftstidendens æsthetiske
Anmeldere. Han kunde lade indflyde i Samtalen
nogle af de kuranteste Fraser fra den Vischerske
Æsthetik, som Vischer selv har tilbagekaldt, og han
havde en overfladisk Kendskab ogsaa til den tyske
Literatur. Men Hjorth, der ikke havde noget synderlig
skarpt Blik, glædede sig ved at have fundet en
Aandsbeslægtet, med hvem han kunde drikke parnassisk
Vin, halvt skjult for den theologiske The
bag de tykke Repsgardiner i Vinduesfordybningen,
medens udenfor Ruderne den første pulverfine Sne
fejede ned ad den øde Stormgades mørke Fliser
og hvirvlede forbi Lygten, hvis Skær faldt paa Hr.
Frederiksens Ansigt med en spøgelseagtig Straale;
det kildrede ham at tale om Goethe, den gamle
Hedning, medens der bag ved Gardinerne i Lampelyset
mylrede af Navne som Luthardt, Olshausen,
Hengstenberg, Lübke, Godet. &mdash;</p>

<p>Men pludselig sagde Hr. Frederiksen med et overlegent
Smil: &mdash;</p>

<p>&mdash; Ja, jeg maa dog sige, Hr. Hjorth, jeg finder,
De gaar en Smule for vidt ... De vil maaske ogsaa
have nogen Vanskelighed ved at forlige en saadan
Betragtningsmaade med Augustanas anden Artikel.</p>

<p>Saa knappede Hjorth indtil den øverste Knap og
forlod kort efter Vindueskrogen. Men den øvrige
Aften sad han tavs og fulgte kun halvvejs en Diskussion
om de Reformertes Fortolkning af Nadverordene
og den farlige Bevægelse hen derimod i den
nyeste lutheranske Theologi; &mdash; han holdt med de<span class="pagenum"><a name="Side_166" id="Side_166" title="[S. 166]"> </a></span>
Reformerte, men fandt det ikke meget tillokkende
at kæmpe ene mod Overmagten.</p>

<p>Det var i Efteraaret syvoghalvfjerds. &mdash;</p>

<p>Sin Sommerferie havde han som nybagt Kandidat
i Filosofien med bedste Karakter tilbragt hos Svigerforældrene
i Yderslev.</p>

<p>Et Held for hans Troskab mod Kristine havde
det været, at hans Eneboerliv i de forløbne Aar
ganske holdt ham borte fra Omgang med unge Damer.
Hun havde ingen Medbejlerinder. Og selve det,
at han kun var sammen med hende et Par Gange
om Aaret, bevarede ham for hende, idet deres legemlige
Afstand fra hinanden skjulte den aandelige.
For i hans Erindring og Fantasi antog hun saa meget
af hans egen Natur, og hendes Billede kunde
saa dristig og uformærket idealisere sig efter hans
Ønske, naar hun ikke selv traadte forstyrrende
imellem.</p>

<p>Iøvrigt gjorde hun selv, hvad der stod i hendes
Magt, for at formindske denne Afstand ved at forfine
sig. Det var ikke blot det, at hun følte at en
saadan Forfinelse var nødvendig, dersom hun vilde
beholde Hjorth; &mdash; men idet hun bestandig levede
i Haabet og den glimrende Udsigt, følte hun sig allerede
hævet over sin Stand, og da hun forhaands
regnede sig blandt Fruerne, længtes hun efter at
faa Fruelader. Den første, grovere Afhøvling foregik
paa en Højskole, hvor hun opholdt sig to Vintre;
&mdash; men den egentlige Polering fandt Sted i Præstegaarden.</p>

<p>Pastor Krarup, der bestandig interesserede sig levende
for Hjorth, hvem han undertiden fik Breve
fra, ansaà det for sin Pligt at tage sig af hans Kæreste,<span class="pagenum"><a name="Side_167" id="Side_167" title="[S. 167]"> </a></span>
og bad Kristine venlig om at se hyppig op
til dem i Præstegaarden, noget som hun ikke lod
sig sige to Gange, da hun strax indsaà, at hun maatte
hænge i her, hvor hun kunde indvies i den for hendes
Stand korrekte Tone og lære alt til Faget henhørende.
&mdash; Fruen, som var temmelig fornem paa
det, yndede ikke denne Gæst, men det lykkedes
hende at blive en Veninde af Datteren Vilhelmine, der
kun havde lidt Omgang. Denne lille sentimentale
Dame, der længtes efter en Tilkommende i Skikkelse
af en frelsende Kapellan, kastede hele et aldrig
forstaaet Hjærtes Kærlighed paa Kristine, som uden
at bryde sig en Døjt om hende tog hendes Fortrolighed
til Indtægt og lod Præstegaardsfrøkenen sidde
Model. Med sin livlige Opfattelsesevne i alt, hvad
der ikke hørte til boglig Lærdom, havde hun hurtig
og sikkert tilegnet sig de mest iøjnefaldende
og derfor uundværligste Træk: &mdash; at kunne sidde
drømmerisk med et Hæklearbejde i Haanden, at
udbryde »Gud, hvor dejligt«, naar der var stærke
Farver paa Himlen ved Solnedgangen, eller naar
man stod paa et Sted, hvorfra man saà Skov, Bakker
og Vand, at sige »Herregud« med et mildt Smil
og en ganske let Rysten paa Hovedet, dersom En
læste op af Avisen, at en Dreng var druknet i Aarhus. &mdash;</p>

<p>Efter at dette Kursus havde varet et Aarstid,
var næsten alle Dialekt-Vendinger og de simple Ord,
der lugte af Marken og Stalden, som blæst bort
fra hendes rene Læber, og hendes Tunge, der ligesom
havde tilspidset sig, vrængede ikke længer Vokalerne
saa bredt ud, at de spaltede sig i Diftonger<span class="pagenum"><a name="Side_168" id="Side_168" title="[S. 168]"> </a></span>
og drævede heller ikke alt hen i den samme sløjfede
Bondemelodi.</p>

<p>Hvad hendes Dragt angaar, saa havde den længe
været ganske købstadsmæssig, naar hun da ikke
netop gik hjemme og sjovede. Men hun lærte nu
at bære den, at vælge Farver, at undgaa pralende
og skrigende Pynt i Stokrose-Stilen, at sætte en
Sløjfe klædelig og præcis dèr, hvor »de bruger det«.</p>

<p>Men ogsaa for hendes Indre blev der sørget. Præsten
laante hende Bind af »Fra alle Lande« for at udvide
hendes Synskreds, og af Vilhelmine fik hun
Walter Scotts Romaner med hjem for at danne Aand
og Hjærte. Det blev hende en langt drøjere Form
for Undervisning, og i Begyndelsen var det en haard
Prøvelse for hendes Taalmodighed. Men hun vilde.
Og efterhaanden fandt hendes legemlige Ladhed Behag
i den Hvile, som Aandens Opdyrkelse gav Anledning
til. Det var ganske behageligt, i Stedet for
at rive, at ligge saa uhyre blødt i en Høstak og læse
om fremmede Lande og underlige Mennesker, og
paa en hed Sommerdag, naar Arbejdet fik Sveden
til at bløde igennem under Armhulerne ude i det
hede Køkken, hvor Sol og Skorsten arbejdede sammen,
og hvor Fluer og Hvepser, tiltrukne af Varme
og Madlugt, summede En om Ørene og stak paa
den nøgne Nakke, &mdash; paa saadanne Dage fik hun
Smag for at sætte sig ned i den kølige Mælkekælder,
hvor kun en enkelt Flue surrede oppe i Vinduet,
og kildre sin Fantasi ved Omgang med Dronning
Elisabeths galante Hofkavallerer med Atlaskessko
paa lange Ben, omstrammede af den hvide Silke
helt op til Laarenes opslidsede Fløjelspuffer.</p>

<p>Saa var der ogsaa det ved Læsningen, at det<span class="pagenum"><a name="Side_169" id="Side_169" title="[S. 169]"> </a></span>
stillede hende paa en anden Fod overfor Tjenestefolkene,
naar de saà, at hun saadan kunde forlade
Arbejdet og lægge sig magelig hen med en Bog. Og
endelig var der den Morskab, at denne Dasen over
en Bog ærgrede Faderen og satte Splid mellem Forældrene,
idet Moderen tog hendes Parti.</p>

<p>Tilsidst drev hun endogsaa sin Videbegærlighed
saa vidt, at hun for at være med daglig læste »Morgenbladet«,
som Per Andersen sammen med Møller
Kristensen holdt i Vintermaanederne. Før havde hun
af og til læst Ulykkestilfælde, Mord og hvad der
stod med smaat Tryk. Men nu granskede hun baade
den indenlandske og udenrigske Politik og forsøgte
at tvinge de underlige fremmede Navne, ravgalt
udtalte, ind i sit lille halsstarrige Hoved. Ja, hun
kiggede endogsaa i Literaturanmeldelserne for at
kunne sige: Er det ikke ham der har skrevet den
Bog? &mdash;</p>

<p>Saaledes fandt Hjorth hende i ydre Optræden betydelig
nærmere ved hans idealiserede og forfinede
Afbillede, end hun fra først af havde været. Thi
hans Erindringer fra den Tid, da han bòde som
Lærer der ovre paa den anden Side af Gaden, bragte
ham mange Smaatræk, som allerede den Gang havde
stødt ham, og som det nu var ham ubehageligt at
mindes. Men han glædede sig saa og var stolt over,
at han havde kunnet se gennem den ru Skal, der
skyldtes de grove Omgivelsers forhærdende Tryk,
ind til hendes sande ædlere Natur, der nu mer og
mer syntes ham at gro frem.</p>

<p>Noget var der dog gaaet tabt under denne Væxt:
&mdash; den halvt naive, halvt kokette Ynde, som i deres
Forlovelses første Tid havde været en saa fortryllende<span class="pagenum"><a name="Side_170" id="Side_170" title="[S. 170]"> </a></span>
Ledsagerske til hendes Væsens viltre Utvungethed.
Men denne Stivhed og pludselige Usikkerhed,
der var en naturlig Følge af et ikke magtet Forsøg
paa at være dannet og dadelfri net, den var for
ham ligesom et Tilbageslag ved Generationsskifte.
&mdash; Han kendte tre Kristiner: den første forlegne,
stillestaaende unge Pige, hende der snode sit Forklædehjørne,
og hvis Samtale gik istaa, hende med
det usikre Smil, der gled bort til Siden; &mdash; den anden,
hans dristige, livsglade Kæreste, med sit lidt
grove Koketteri overfor ham, og med et Stænk af
Frækhed; &mdash; endelig den tredje, den dameagtige
Kristine, Præstegaardsfrøkenens Veninde, med det
rolige, passende Væsen, med det dialektfri Bogsprog,
der førte Samtaler om Romaner eller Opdagelsesrejser
og forlangte Skildringer af Livet i Studenterforeningen
og ved Universitetet. &mdash; Men nu
var det undertiden, som grænsede denne tredje igen
op til den første, der pludselig syntes at fødes med
smaa kejtede Bondebevægelser under den smagfulde,
stramt sluttende Købstaddragt, &mdash; et Syn, der
gjorde ham rørt og berusede ham med en vissen
Duft fra hans Kærligheds første Spiringsdage.</p>

<p>Men der kunde ogsaa komme Tilbageslag til den
anden Kristine, utæmmede Udbrud af noget i hendes
Væsen, der endnu ikke var udviklet eller havde
Mod til at vise sig hos den første, og som sædvanlig
var omhyggelig tildækket hos den tredje. Konvulsioner
af en fuldblodig, overmoden, opsummet
Naturgrund, der overvældede ham med Kærtegn,
smøgede en kælen Arm om hans Nakke og lo overgivent
med en hysterisk Klang af den Latter, som
kildes frem.</p>

<p><span class="pagenum"><a name="Side_171" id="Side_171" title="[S. 171]"> </a></span></p>

<p>Og undertiden røbede hun en Tankegang, der
stødte ham ved en plump, idèløs Beregnethed.</p>

<p>En Gang spurgte hun ham, om han kunde huske
en Eftermiddag, da de havde talt sammen om hans
Mening i Politik, &mdash; det var medens han endnu
var Lærer, &mdash; og hun havde ønsket, at han skulde
være Venstre, fordi det ellers vilde blive vanskeligt
for ham at faa et godt Embede. Han huskede
det meget godt.</p>

<p>&mdash; Men vèd du hvad, sagde hun, nu har jeg saamæn
tænkt paa, hvor underligt saadan noget kan
føje sig ... Se, nu er det jo netop godt, at du er
Højremand, for det hører sig jo til din ny Stand.</p>

<p>Da Hjorth ikke rigtig vidste, hvad han skulde
sige dertil, fortsatte hun: &mdash;</p>

<p>&mdash; Ja for du gaar da, for Guds Skyld, ikke hen
nu og bliver Venstremand ... Det kunde saamæn
ligne dig, Niels, for du skal da altid have en Tilbøjelighed
til at komme paa Kant med det, som
&mdash; som du ikke skulde være paa Kant med.</p>

<p>Hjorth kunde ikke lade være med at smile ved
det temmelig Træffende i hendes Bemærkning. Og
medens han beroligede hende i dette Tilfælde, havde
han en lille hemmelig Frygt for, at hun vilde faa
Ret paa en langt farligere Maade, end hun havde
nogen Anelse om.</p>

<p>Jessen saà han et Par Gange om Ugen, men de
undgik som ved en fælles Overenskomst at tale om
religiøse Emner.</p>

<p>I Præstegaarden var han naturligvis ofte, baade
sammen med Kristine og alene. &mdash; Naar han sad
ved en Cigar inde i Præstens lille tarvelige Kammer,
saa maatte han kramme ud med sin filosofiske<span class="pagenum"><a name="Side_172" id="Side_172" title="[S. 172]"> </a></span>
Visdom, helst med det allernyeste, de store
Stumper af Darwin og Udviklingslæren, der vare
løbne med ind i den Rasmus-Nielsenske Naturfilosofi.</p>

<p>&mdash; Ja, ja, &mdash; aah ja, sukkede saa den gamle Præst,
idet han lænede sig tilbage i Stolen og strøg sig
om den ubarberede Hage, &mdash; aah ja, ... saadan
gaar det op og ned med den verdslige Visdom ...
I min Tid var vi jo Hegelianere, da var <em>det</em> nu
det saliggørende ... Vi snakkede jo allesammen
op og ned ad Stolper og Vægge om Negationernes
Negation, &mdash; he! &mdash; og lige lidt forstod vi da af det,
kan jeg tænke ... Saadan gaar det med den verdslige
Visdom, frem og tilbage, &mdash; det er saamæn ikke
saadan for os stakkels Mennesker at begribe ...
Og hvis vi ikke havde den aabenbarede Visdom,
at Naaden og Sandheden er vorden ved Jesus Kristus,
saa stod vi dèr &mdash; som Oxerne ved Bjærget,
&mdash; he! &mdash; og vidste saamæn hverken ud eller ind.</p>

<p>Hjorth gik frem og tilbage i Værelset og vidste
ikke rigtig, hvad han skulde sige, vidste næppe selv
engang, om han holdt med Pastor Krarup eller Filosoferne.
Men èn Gang bemærkede han efter en
saadan Passus: &mdash;</p>

<p>&mdash; Ja saadan holdt ogsaa den ægyptiske Religion
sig ligesaa stabil som de gamle Pyramider,
medens de græske Filosofer afløste hinanden.</p>

<p>&mdash; Ja, det har De ogsaa Ret i, &mdash; det gjorde den,
og det skønt det var en falsk Religion, ... J&mdash;a,
dèr kan man se &mdash; &mdash;</p>

<p>Det var Hjorth uklart, hvad man kunde se.</p>

<p>&mdash; Men det var ogsaa i Vankundighedens Dage,<span class="pagenum"><a name="Side_173" id="Side_173" title="[S. 173]"> </a></span>
før Guds Aabenbaring ... Saa kom Moses, netop
i Ægypten &mdash; &mdash;</p>

<p>&mdash; Ja, det gjorde han, sagde Hjorth.</p>

<p>Men hverken han selv eller Pastor Krarup hørte
i denne trivielle Indrømmelse det skjulte Suk efter
en ny Moses, sendt fra en ny Gud, med andre Tavler. &mdash; &mdash;</p>

<p>I dette Efteraar begyndte han for Alvor at komme
i Lag med Theologien, som hidtil havde været stillet
noget i Skygge af Filosofi og Hebraisk. Foreløbig
kunde han dog ikke sige, at han havde Kærlighed
til Studiet, saa lidt som Afsky derfor. Det første
Indtryk var den umiddelbare Overvældelse af
de opdukkende Spørgsmaals Mængde, Svimmelheden
ved den tilsyneladende Uendelighed af Vejen, der
skulde føre til Overblik og Klarhed; og saa igen,
efter denne første lammende Følelse, den frembrydende
Arbejdslyst, Kærligheden til Anstrængelsen
for dens egen Skyld, som lader En glemme Maalet
for Vejen, og som atter drager Blikket fra Vejen
til ufravendt Stirren paa hvert enkelt Skridt, denne
Opmærksomhedens Fasttryllen i Enkeltheden, der
har hele Interessen blot fordi den er der, denne
Forvandling af det mindste Middel til Maal, der
fødes ved en heldbringende psykologisk Lov, og som
er Nøglen til Pedanteriet hos den lærde Professor
saa vel som hos den punktlige Bogholder. &mdash;</p>

<p>Da Juleferien saa kom og afbrød disse den første
Ivers Studiedage, rejste han hjem<span class="corr" title="fjernet: ,"></span> til Sønderjylland.</p>

<p>Han havde været i Vonsbæk sammen med Kristine
i Sommerferien efter Studenterexamen. Denne<span class="pagenum"><a name="Side_174" id="Side_174" title="[S. 174]"> </a></span>
Gang tog han dertil alene. Hans gamle Moder havde
kun faa Kræfter tilbage og længtes efter at se ham.</p>

<p>Hun døde i Slutningen af Januar. Det var et
tungt Tab; for han slægtede mest hende paa af
Forældrene, og han havde været hendes Yndlingssøn.
Han havde ikke paa langt nær følt det saaledes,
da han mistede sin Fader, medens han var
Lærer i Fyn. Og saa var der ogsaa det, at han ved
hendes Lig fik Følelsen af ikke længer at have noget
Hjem; &mdash; Gaarden gik nu helt over til hans Broder,
der var en halv Snes Aar ældre, og hvem han
kendte saare lidt til.</p>

<p>Tæt ved den Kirkesti, som han saa ofte havde
traadt ved Moderens Side, og ad hvilken han nu
havde baaret hendes Kiste, &mdash; paa den gamle Kirkegaard,
der ligger under Skyggen af sekelaarige Bøge,
og hvor Højskovens og Dødens Stilheder række hinanden
Haanden, &mdash; ved det mørke snelæbede Gab
af Graven, der havde slugt den sidste Rest af Barndomshjemmet,
&mdash; kom der en Opvældning af Barnetroens
længe næsten udtørrede Følelsesbølge, gennem
Brud af utallige dybt skjulte Kilde-Porer, med en
Oversvømmelse af hele Sjælen, en Henflyden i Øjeblikkets
vemodige Stemningsandagt.</p>

<p>Da de tre Skuffer Jord vare faldne, og det lod
til, at man skulde nøjes med en kedelig Prædiken
paa gebrokkent Dansk, hvori denne kristelige Kvinde
pristes, fordi »hun havde trukket den himmelske
Rigdom den jordiske langt for«, &mdash; saa istemte han
»At sige Verden ret Farvel« med den rutinerede
Kirkesangers Autoritet.</p>

<p>Det var en af de Salmer, som Moderen havde lært
ham. Han havde ikke gjort sig det klart, da han<span class="pagenum"><a name="Side_175" id="Side_175" title="[S. 175]"> </a></span>
valgte den, men pludselig, ved en af Linjerne, huskede
han, hvor de havde siddet, da hun hørte ham i den,
hjemme i Haven &mdash; inde i Kaprifolielysthuset, der
var fuldt af grøn Skygge og sød Blomsterduft, og
gennem hvis Bladevæg Aftensolen skød en Række
tynde Straaler ind, over hinanden, som gyldne Spiler
i en Himmelstige.</p>

<p>Der var Graad i hans Stemme, da han sang det
forunderlig skønne Vers: &mdash;</p>

<div class="poem"><div class="stanza">
<span class="i0">Kom i den sidste Nattevagt<br /></span>
<span class="i0">i en af mine Kæres Dragt<br /></span>
<span class="i2">og sæt dig ved min Side,<br /></span>
<span class="i0">og tal med mig som Ven med Ven,<br /></span>
<span class="i0">om hvor vi snart skal ses igen<br /></span>
<span class="i2">og glemme al vor Kvide.<br /></span>
</div></div>



<hr class="chapbreak" />
<h2><a name="KAPITEL_XVIII" id="KAPITEL_XVIII"></a>XVIII.</h2>


<p>I Marts Maaned flyttede Lindekærs Familie til
København. Han var bleven Præst ved Holmens
Kirke.</p>

<p>Længselsfuld efter at gensè disse gamle Bekendte,
gik Hjorth en Formiddag hen for at aflægge en
Visit, saa snart han fandt, der var forløbet en nogenlunde
passende Tid. De bòde lige over for Kirken.</p>

<p>Pigen lukkede Døren op til en mennesketom Dagligstue:
&mdash; Fruen skulde strax komme.</p>

<p>Det var næsten Dagligstuen fra den fynske Præstegaard,
kun noget højere og lysere. Udenfor havde<span class="pagenum"><a name="Side_176" id="Side_176" title="[S. 176]"> </a></span>
Kirketaget, nyvasket af et Regnskyl, en stikkende
Glans af Emailleskæl, og fra den store Himmelaabning,
der ikke var afvinklet og indkilet mellem
Tagrygge og Gavle, strømmede Foraarets
skarpe Bygelys ind i Stuen med spanske Vægge
af regnbuespillende Solstøv paa skraa forbi den
straalende hvide Blonderand langs de dunkle Vintergardiner,
som havde græsgrønt Lys gennem de lodrette
Folder. &mdash; Skæret fra disse Gardiner og fra
det mørkegrønne skotske Gulvtæppe dæmpede og
blidnede Lyset forneden, mættende det med varme,
dybe Toner; &mdash; men oventil fik dets kolde Hvidhed
Hjælp fra Gibsloftet med Guldlisterne og den gyldenkædede
Hængelampe; paa den perlegraa Bagvæg
fik det Spejlblinket af Skilderiglassene og de polerede
Rammer, medens henne i Hjørnet Messinggelænderet
luede om Foden af Fajanceovnen, der
byggede sin fugtig-hvide Flade op til Loftsgesimsen;
&mdash; det rislede med Straaler af rindende Vand ned
gennem de skarpe Render i Viftepalmens store Blade
og kastedes tilbage fra det aabentstaaende Laag af
Flygelet, hvis skyggede Forside havde glidende
Bronceflammer fra Kakkelovnsilden over det sorte
Træ langs Tangenternes Elfenbensrække.</p>

<p>Dette Flygel var det eneste nye Møbel; &mdash; ellers
kendte han alt i Stuen; &mdash; Rafaels Kartoner paa
Væggen over den lange damaskes Sofa, det runde
Mahognibord midt i Stuen under Hængelampen, og
henne ved Døren Nøddetræs-Bogskabet, bag hvis
Ruder han saà Goethes og Schillers Værker trække
deres lange Rad af brune Bindrygge henover de
midterste Hylder ... Hvor det var længe siden<span class="pagenum"><a name="Side_177" id="Side_177" title="[S. 177]"> </a></span>
han første Gang havde taget et af de Bind frem;
&mdash; hvor han var bleven forandret i den Tid!</p>

<p>Ved en lav Flugtstol henne i Krogen under Viftepalmens
Skygge, paa den klædesbetrukne Cirkelplade
af et lille Bord, laa en heftet Bog, hvis opslaàde
Blade langs Ryggen havde denne skæve
energiske Fold, som er det sikre, utaalmodige Mærke
af en Damefinger. Han tog den op; &mdash; det var Bjørnsons
»Kongen«.</p>

<p>&mdash; Nej, Kære! er det Dem! udbrød Fruen, der
traadte ind i det samme. &mdash; Det var snilt af Dem
at se op til os, &mdash; vi vidste jo ikke, hvor de bòde.</p>

<p>Hendes norske Akcent klang saa hjemlig i hans
Øre; hun havde endnu det hjærtelige Smil, der lyste
med en Række hvide Tænder. Aarene var gaaet
varsomt hen over hendes lille fine Ansigt med det
store blonde Haar, der faldt en Smule i det rødlige.</p>

<p>Hun tog Plads lige over for ham i en Rør-Gyngestol,
og idet hun vuggede sig sagte med bitte Bevægelser
af de smukke smaa Fødder paa Fløjlsskamlen,
begyndte hun en hurtig flagrende Samtale,
der fòr fra den slette Skolelærer, de havde faaet
efter Hjorth, til hans Ophold i København, tilbage
til hendes Børn og deres smaa Skæbner, ud til hans
Forlovede, &mdash; indtil den pludselig med sine lunefulde
Sommerfuglevinger dalede ned paa det hørgule
Hoved af Professor Petersen, en yngre Ven af
hendes Mand, hvem de vilde komme til at omgaas.
&mdash; Hvordan var han egentlig? &mdash; ikke en lille Smule
kedelig &mdash; saadan pedantisk?</p>

<p>Hun bøjede sig frem, udforskende og fortrolig,
med Hagen støttet mellem den lille Haands Fingre,
medens Ærmekantens Blonder gled ned over en<span class="pagenum"><a name="Side_178" id="Side_178" title="[S. 178]"> </a></span>
Sølvslange, der bugtede sit smidige Legeme over
Underarmens skære, blaa-aarede Hud, vuggende det
flade Hoved med smaa Rubinøjne paa Pulslejet.</p>

<p>Hjorth kunde ikke ganske imødegaa hendes Mistanke.
Morsom var Professoren ikke. Men han var
en fortræffelig, brav Mand, og saa var han jo meget
lærd.</p>

<p>Jo, lærd &mdash; det kunde hun jo nok tænke, han
var. For Resten var han vel ikke lærdere end hendes
egen Mand. &mdash; Men det var saadan en underlig
indelukket Lærdom, en Visdom for Studerekamret
uden Straaler ud i Livet ... Men saadan var det
maaske i det hele med Theologien ... Hvad syntes
han egentlig om det Studium? morede det ham?</p>

<p>Jo, det interesserede ham, optog ham; &mdash; der vaktes
saa mange Spørgsmaal.</p>

<p>Aa ja, hun kunde ogsaa tænke sig det. Men hun
var dog glad over, at hun ikke skulde studere Theologi,
&mdash; tròde heller ikke, hun turde ... »Men sligt
tør <em>De</em> maaske ikke mer studere? spurgte hun og
pegede paa Bogen.</p>

<p>Jo, han havde læst »Kongen«.</p>

<p>Og syntes om den?</p>

<p>Nej, det kunde han ikke sige. Den var saa formløs
og uskøn og desuden saa dunkel og fantastisk.
Han fandt rigtignok, at Bjørnson gik tilbage.</p>

<p>&mdash; Nej, nej, Kære! ... nej, han gaar bent frem,
han! fòr det ud af Provstinden. &mdash; Ja, jeg vèd nok,
det hører ikke længer til god Tone at synes om Bjørnson,
men jeg holder nu saa mø' af ham ... Men
min Datter Ellinor kan De blive enig med derom,
&mdash; det var vist hende, der kom derude ... Kan
De huske hende? ... Ja dengang var hun jo kun<span class="pagenum"><a name="Side_179" id="Side_179" title="[S. 179]"> </a></span>
en tretten, fjorten Aar ... Hun er rigtig dansk,
&mdash; ikke Klippe skabt i hende.</p>

<p>Ellinor, der kom ind med en Musikmappe under
Armen, var noget højere end Moderen; &mdash; hun havde
hendes Smil og det store blonde Haar, men noget
af Faderens langagtige Hage. Hendes Skuldre vare
lidt for høje og firkantede. Det rolige, ovale Ansigt
saà venligt og kønt ud, men skæmmedes i sin Bleghed
ved en rødtippet Næse. &mdash; Men det kunde jo
være, hun havde Foraarssnue.</p>

<p>Samtalen tog en almindeligere Vending. Ellinor
talte kun lidt og langsomt, uden Moderens Liv.</p>

<p>Hendes Mand blev længe ude idag. Men det gjorde
jo ikke noget, for Hjorth blev da til Middag.</p>

<p>Han gjorde nogle beskedne Indvendinger, som
næppe blev hørte.</p>

<p>Et Par Skoledrenge kom hjem, rødmussede, viltre
og sultne. De hang hver fra sin Side over Moderen,
opramsende deres gode Karakterer, hoverende over
et Slag, hvori deres Klasse havde banket anden
Klasse, karrikerende Lærerne ved den københavnske
Skole, i hvilken de var ny, &mdash; medens Moderen lo,
og Ellinor tyssede paa dem: &mdash; hvad vilde den fremmede
Herre sige? han var selv Lærer og plejede at
banke uartige Drenge.</p>

<p>Endelig kom Provsten, der tog meget venlig mod
Hjorth og udtalte sin Tilfredshed over at se ham
saa vidt paa Banen til den gejstlige Stand.</p>

<p>&mdash; Det er dog virkelig morsomt, &mdash; naar jeg
talte med Dem ovre i Fyn, jeg fik hvert Øjeblik
en Følelse af, at det var en Student, jeg havde med
at gøre ... Nu kan man komme til mig og nægte
Anelser!</p>

<p><span class="pagenum"><a name="Side_180" id="Side_180" title="[S. 180]"> </a></span></p>

<p>Den høje Mand var bleven endnu mere duknakket;
det blege Ansigt var magrere; Hagen og den store
energiske Næse traadte stærkere frem. Hjorth havde
aldrig lagt saa meget Mærke til Afstanden mellem
ham og hans Hustru. Hun kunde ikke være
mer end hen imod de Fyrre, og hun saà endda
yngre ud.</p>

<p>Ved Bordet forøgedes Familjen endnu med et Par
smaa Medlemmer.</p>

<p>Medens Ellinor lavede Kaffe, satte Fruen sig ved
Flygelet og spillede en Springdans af Grieg, til hvis
Toner en treaarig Datter forsøgte sig i Balletfaget.
Saa begyndte hun at synge. Drengene stillede sig
rolig hen ved Siden af Instrumentet; en sexaarig
Pige trykkede sig op til Moderen, og Ellinor fik
den lille Danserinde til at sætte sig stille hen og vente
paa sin Kaffefisk. &mdash; Det var en klar, noget skarp
Sopran.</p>

<p>&mdash; Kender De Kjærulfs Melodi til »Undrer mig
på hvad jeg får at se«?</p>

<p>&mdash; Nej. &mdash; Aa, jeg hører jo næsten aldrig Musik.</p>

<p>&mdash; Stakkels De! ... Den Sang holder jeg nu saa
mø' af. &mdash; Hun sang det første Vers. &mdash; Kender
De den virkelig ikke?</p>

<p>&mdash; Fader, her er din Kaffe.</p>

<p>Provsten, der havde gaaet frem og tilbage i Stuen,
standsede ved det lille Bord. Medens han rørte om
i Koppen, tog han med venstre Haand Bogen op,
lod sit Øje falde paa den første Side og kastede den
tilbage paa Bordet, med en Bevægelse som af Væmmelse
i Fingrene.</p>

<p>Men Fruen sang: &mdash;</p>

<p><span class="pagenum"><a name="Side_181" id="Side_181" title="[S. 181]"> </a></span></p>

<div class="poem"><div class="stanza">
<span class="i0">Den som har lengted i tyve år<br /></span>
<span class="i4">over de høje fjelle, &mdash;<br /></span>
<span class="i0">den, som vet, at han ikke når,<br /></span>
<span class="i0">kenner sig mindre år for år &mdash;,<br /></span>
<span class="i4">hører hvad fuglen synger,<br /></span>
<span class="i4">som du saa trøstigt gynger.<br /></span>
</div></div>

<p>&mdash; Det er bedst, De kommer ind og faar Dem
en Cigar, Hjorth, &mdash; for De har vel ikke lagt af at
ryge, sagde Provst Lindekær.</p>

<p>Studereværelset, der for Stilheds Skyld vendte ud
til Gaarden, var et langt mørkt Rum; midt paa
den ene Sidevæg gennem en Døraabning, hvis Portiere
var trukket halvt til Side, saàs inde i Bibliothekets
Mørke Geledder af Bogrygge, tæt sluttede,
ordnede over hinanden, &mdash; Geledder, der i Pandsre
af Pergament og i Læderkøllerter syntes at staa
parate til at marschere ind, fyldende Værelset med
muggen Lugt fra deres fugtplettede Blade, medens
de manøvrerede sig frem til det lange Arbejdsbord,
hvor de, i en Røgsky af Støv, fyrede deres
Lærdomssalve af i Hovedet paa den blege duknakkede
Mand, for saa, efter endt Expedition, at
trække sig tilbage i god Orden, ind i Fæstnings-Mørket,
langs den ene Dørstolpe, medens nye Kolonner
defilerede ud langs den anden.</p>

<p>Lindekær vedblev ogsaa her at spadsere frem og
tilbage, og Hjorth nød i Tavshed sin Cigar, grundende
over, hvor mange Gange Provsten skulde gaa
Stuelængden for at have vandret en Mil.</p>

<p>&mdash; De var i sin Tid, begyndte Provsten pludselig
efter at have gaaet omtrent en halv Fjerdingvej,
&mdash; De var i sin Tid, husker jeg, en Æsthetiker
&mdash; syslede en Del med Skønliteratur, &mdash; tysk Poesi<span class="pagenum"><a name="Side_182" id="Side_182" title="[S. 182]"> </a></span>
og saadan noget ... Hm .. Det er De vel nu kommen
ud over? &mdash; Deres Studier har vel &mdash; for en
Del &mdash; opslugt den Interesse?</p>

<p>&mdash; Ja, jeg har i den senere Tid næsten kun læst
Theologi.</p>

<p>&mdash; Hm! ... Ja, &mdash; jeg tror, at det var godt, &mdash;
godt for os alle, men især godt for de Unge, om
der udbredtes strængere Anskuelser paa det Punkt,
og om det Fripas, som Digterne har faaet, blev betydelig
indskrænket &mdash; eller rettere ophævet.</p>

<p>&mdash; Ja, det kan jo nok være, at meget i den moderne
Literatur, og navnlig denne franske Realisme,
&mdash; ja, jeg har rigtig nok ikke selv læst meget deraf &mdash;</p>

<p>&mdash; Ja, man snakker om moderne Forfattere, og
fransk Realisme og Naturalisme og &mdash; man glemmer,
hvad der staar i vore egne Bogskabe &mdash; man glemmer,
hvad vi har gjort det til en Pligt for enhver
Dannet at være begejstret over ... Nej, jeg tror,
at denne moderne Retning er god, fordi den er ond,
&mdash; med ondt skal ondt fordrives; &mdash; jeg tror, det
er heldigst, at det hæver Hovedet og kommer frem,
saa vi ser det med vor egen Tids Træk og kan skønne,
hvad det er .... Jeg mener, at en Mand som Georg
Brandes han er et Redskab i Guds Haand, for at vække
os, at vi ikke skal sidde og nikke over Guldbægret
og slubre den søde Gift i Søvne ... Det er ikke fra
idag eller fra igaar! ... Kunsten er i sin Rod hedensk,
og jeg ser ikke rettere end at denne Leflen med
Skønhed, &mdash; at den kan ikke forenes med et alvorligt
kristeligt Liv.</p>

<p>Han var standset, medens han sagde dette, og
der tindrede ligesom en Glød i hvert af hans Ord.<span class="pagenum"><a name="Side_183" id="Side_183" title="[S. 183]"> </a></span>
Det var aabenbart, at der var kommet til Udbrud
noget, som længe havde ligget og ulmet i den indesluttede
Mand.</p>

<p>&mdash; De kan ikke forliges, man maa vælge dem
imellem, vedblev han. &mdash; Derpaa gik han et Par
Gange tavs frem og tilbage. &mdash; Dèr, udbrød han saa
med en haanlig Stemme, idet han med en Haandbevægelse
af en vis spartansk Kynisme pegede paa
en Bunke smaa Hefter, der laa paa Bordet, &mdash; dèr
ligger min »Skønliteratur«. &mdash;</p>

<p>Disse tynde Hefter med gule, blaa og brune Omslag
&mdash; Hjorth syntes, han skulde kende dem. De
mindede ham om et Par skrækkelige Timer, en iskold
Vintermorgen med Snesjap, paa Voyens Station,
medens han ventede paa Toget til Haderslev, &mdash;
trøstesløse Timer, som lod hans Lekture synke ned
til det indre Missionsselskabs Smaaskrifter.</p>

<p>Der var nogle af hans Bekendte fra den Gang. &mdash;
»Stumper og Lapper af Skrædersvend Frans Saxners
Dagbog samt nogle Betragtninger af Snedkersvend
Ernst Dybdals Brevtaske, sammenstillede og bragte
for Dagens Lys af G. J<span class="corr" title="tilføjet: .">.</span>«; &mdash; »Den troende Landsbypige«;
&mdash; »Evangeliet paa de blaa Bjærge«; &mdash; »Historien
om den lamme Frederik«; &mdash; »Sælsomme Fortællinger
af de Elendiges Liv af John Ashworth«.</p>

<p>Medens han bladede i den sidste, faldt hans Øje
paa nogle Ord, der standsede det, og han læste ved
det døende Aftenlys:</p>

<p>»Tvivl og Vantro udgøre en mørk og fortærende
Forbandelse; de gøre deres Offer til en levende
Løgn og lade ham synke langt dybere end Dyret.«</p>

<p>Han lod Bogen falde ned paa Bunken, &mdash; og kom
uvilkaarlig til at smile, idet han greb sig i at have<span class="pagenum"><a name="Side_184" id="Side_184" title="[S. 184]"> </a></span>
gjort en Haandbevægelse, der syntes at være en
nøjagtig Kopi af den, hvormed Provst Lindekær
havde kastet Bjørnsons »Kongen«. &mdash;</p>



<hr class="chapbreak" />
<h2><a name="KAPITEL_XIX" id="KAPITEL_XIX"></a>XIX.</h2>


<p>En Dag, da Hjorth var oppe i Lynges Boghandel
for at faa et brugt Exemplar af en Kommentar,
saà han paa Disken en lille gammeldags Bog i Læderbind,
med helt fyldte Kvadrater paa den forgyldte
Ryg og med grønt Snit. Han tog den op. Det var
Lessings »Nathan« &mdash; Originaludgaven &mdash; med det
netop sekelgamle Fødselsaar paa Titelbladet. Paa
den brogede Side af Forsats-Bladet, der var stormønstret
med gammeldags Kammarmorering, var
der klæbet et skævt afklippet Træsnit: »<span xml:lang="de" lang="de">Lessings
Denkmal in Braunschweig</span>«.</p>

<p>Han lod Kommentaren ligge, købte »Nathan«,
skyndte sig hjem og begyndte at læse.</p>

<p>Og den burde altid læses saaledes &mdash; paa det graa,
bløde og plettede Kludepapir, hvori Bogstaverne
staa uden Rande, med udvisket Sværte, som havde
Aarenes hundredfoldige Hænder forgæves søgt at
udslette, hvad der har en Tids evige Stempel.</p>

<p>Enhver virkelig Bog har sin egen, hemmelige Duft,
en Stemning, der kun kan benævnes med Titlen,
og som bliver tilbage hos enhver virkelig Læser,
selv naar alle Enkeltheder for længe siden ere forsvundne.
Men den fineste Buket, den som kun en<span class="pagenum"><a name="Side_185" id="Side_185" title="[S. 185]"> </a></span>
udsøgt Aand kan indpuste i sit Værk, og som kun
udsøgte Nerver kunne berøres af &mdash; dens aller intimeste
Aroma bliver hængende mellem Originaludgavens
Blade, og dèr, hvor den fra først af næppe
kunde sanses, bliver den stærkere og fyldigere Aarti
for Aarti, Aarhundred for Aarhundred, ret som var
den de smuldrende Blades usynlig udstrømmende
Livskraft.</p>

<p>Men den stærkeste og uforbrugeligste Duft udaandes
fra de Bøger, som ere en Tidsalders Blomster,
og over faa hviler den saa tæt som over Nathan
den vise, den moralske Rationalismes Evangelium,
denne Bog, hvis Original Moses Mendelssohn, og
hvis Forfatter Gotthold Ephraim Lessing er selve
Periodens Navne. Det er den ægteste Duft af det
attende Aarhundredes Tyskland, som er Tyskland
i Tyskland, ligesom det attende Aarhundredes Frankrig
er Frankrig i Frankrig; &mdash; først England finder
sit Udtryk i <i xml:lang="en" lang="en">the nineteenth century</i>. Dèr synes det
attende Aarhundrede at være Indledningen til det
nittende; &mdash; hos Fastlandets to Kulturfolk synes det
nittende at være Fortsættelsen af det attende.</p>

<p>Det nittende Aarhundredes Duft er i alle sine
Fortoninger skarp og æggende, bitter som Lugten
af forvitret Havsalt og raadnende Tang, der hænger
ved Vestenvindens Vingespidser, og hvoraf et Stænk
er nok til at gennemsyre en Symfoni af Blomstersødme;
&mdash; Duften af Kontinentaarhundredets Literatur
er mere indelukket hyggelig, en Lugt af Studerekamret
og Salonen, med en Blanding af Snustobak
og Pudder, af Pedanteri og Elegance, Kalvekrydsenes
og de smaa Parykkers værdige Elegance.</p>

<p>Men i Nathan har denne Duft endnu et lille <span class="sic" title="[sic]">specifisk</span><span class="pagenum"><a name="Side_186" id="Side_186" title="[S. 186]"> </a></span>
Kryderi; Digtet er skrevet af en Theolog imod
Theologer. Og det attende Aarhundrede er Theologiens
sidste Aarhundrede. Den strækker sig endnu
ind i vort Aarhundrede for at opløse sig selv og
efterlade en Skygge, der taler med en Tithon-Røst,
som ingen lytter til undtagen den selv. Men i forrige
Aarhundrede er alle Theologer: <a class="corr" name="rett_20" id="rett_20" title="var: Læge">Læger</a> og Lærde,
Præster og Professorer, Naturforskere, Filosofer, Digtere
og Revolutionsmænd &mdash; Theologer tilhobe, undtagen
de, som var Anti-Theologer, &mdash; det vil sige
alligevel i Grunden Theologer; Lessing var begge
Dele. &mdash; Derfor føle alle ægte Theologer &mdash; ikke
alle orthodoxe Theologer, men alle ægte Theologer,
de føle en hemmelig vemodig Hjemve efter det attende
Aarhundrede som efter deres Fædretid, og maaske
er det derfor, at Strauss, der netop var saadan en
ægte Theolog, i sin Begejstring kalder Lessings
Nathan »det hellige Grundskrift for Humanitetens
og Sædelighedens Religion«.</p>

<p>Fra dette Grundskrifts Original-Udgave slog saa
denne Duft op imod Hjorth, medens han læste den
i uforglemmelige Timer, der vare stjaalne fra Theologien
ligesom de, i hvilke den blev skrevet, og den
blandede sig med den mere nutidige Lugt af Bogbinderklister
fra den frisk indbundne Wilkes Clavis
&mdash; hans <i xml:lang="la" lang="la">Vade-mecum</i> &mdash; og med den skarpe Røg af
en Pibe, som han var i Færd med at ryge til. De
flettede sig saaledes ind i hverandre, at han aldrig
senere kunde tænke paa Nathan eller høre Lessings
Navn, uden at der, samtidig med hin oversanselige
Duft oppe i Hjærnen, fødtes i hans Næsebor Lugten
af Bogbinderklister og af en utilrøget Pibe.</p>

<p>Og medens han uden at forarges læste dette Digt,<span class="pagenum"><a name="Side_187" id="Side_187" title="[S. 187]"> </a></span>
hvorom Lessing sagde, at alle aabenbarede Religioners
Theologer vilde udskælde det i deres Hjærters
Inderste, medens han <a class="corr" name="rett_21" id="rett_21" title="var: ægrede">ærgrede</a> sig over den unge Tempelherres
Fordomme, der klæbede ved ham fra den
Smule Religion, han havde tilbage og lykkelig bliver
af med, medens han kildredes af Sittahs Udfald mod
Kristendommen og beundrede Recha, der født og
opdragen paa Grænsen af tre Religioner, staar lige
højt over dem alle &mdash; skete der et Under med ham.</p>

<p>De tre Ringe var formodentlig falske, og de, der
pralede med dem, bedragne Bedragere, sagde den
beskedne Dommer. Men hvad blev der da af den
fjerde Ring?</p>

<p>Medens de tre falske Ringe straalede offentlig
over Verden, indfattede i Pavetjarer, i Kalifturbaner
og i Rabinerhuer, varmende Menneskehjærterne, indtil
de ophededes i blodsydende Lidenskaber, tændende
Kætterbaal og Krigsfakler med deres stærke
Straaler, &mdash; vandrede den fjerde, den ægte Ring,
skjult fra Haand til Haand blandt »Sværmerne« hele
Middelalderen igennem. Af og til funklede den og
sendte en sælsom Straale ud i Kirkedæmringen. Den
Finger, paa hvilken den havde funklet stærkt og
længe, var snart forkullet i Kætterbaalet. Men Ringen
gik videre. Og hvor den gik, hviskedes der om
»det evige Evangelium«, der skulde fortrænge Bogstavevangeliet,
om »den fjerde Verdensalder«, om »den
hellige Aands Periode«, &mdash; den samme hellige Aands,
for hvis Ridder Heinrich Heine erklærede sig; &mdash;
thi Ringen naàde ogsaa til ham, og den gaar endnu
bestandig videre, og den funkler stedse længere og
stærkere.</p>

<p>Paa denne Vandring kom Ringen ogsaa til Lessing;<span class="pagenum"><a name="Side_188" id="Side_188" title="[S. 188]"> </a></span>
han fik den samtidig med Fortællingen om de
tre andre Ringe, ogsaa et gammelt Stykke middelalderligt
Arvegods. Fortællingen gjorde han til det
største Blad i sin Lavrbærkrans, men den fjerde
Ring beholdt han for sig selv; den puttede han ned
i den dybe Lomme paa sin lange Atlaskes-Vest og
knappede til over den; &mdash; for han var en klog Mand,
der havde læst sin Historie, og han vidste, at det
var en farlig Ring at gaa med paa Fingeren.</p>

<p>Men èn Gang, i et dristigt Øjeblik, tog han den
op af Lommen i den samme Bibliotheksstue i Wolfenbüttel,
hvor han havde fundet sine berygtede
Fragmenter, og viste den under fire Øjne til Jakobi,
for at beskytte Goethes Prometeus, der iøvrigt var
en stærk Mand, mod den forbitrede kristelige Filosof.</p>

<p>Og den stakkels Jakobi blev saa angst, at han
strax maatte ud og forfærde selve Nathan den vise,
den gamle Moses Mendelssohn i Berlin, som aldrig
siden forvandt det Stød, og derefter den ganske
Verden med Beretningen om, hvorlunde Lessing i
Wolfenbüttel-Bibliotheket havde vist ham noget, der
var endnu meget værre end Fragmenterne, nemlig
den fjerde Ring, medens han havde sagt den skrækkelige
Trylleformel: Et og Alt! &mdash; jeg vèd intet
andet; &mdash; der er ingen anden Filosofi end Spinozas.</p>

<p>Og medens Hjorth nu laa dèr paa sin Sofa og
læste i sit Hjærtes Uskyldighed om de tre Ringe
og dampede af sin utilrøgne Pibe og havde gennem
Røgen en saa grangivelig Fornemmelse af Duft
fra det attende Aarhundrede, &mdash; saa stod Lessings
Aand ved Siden af ham og trykkede ham ubemærket
den fjerde, den ægte Ring paa Fingren, det »evige<span class="pagenum"><a name="Side_189" id="Side_189" title="[S. 189]"> </a></span>
Evangeliums« Ring, der trolovede ham med den frie
Tanke.</p>

<p>Men det skulde endnu vare nogen Tid med Deklarationen.</p>



<hr class="chapbreak" />
<h2><a name="KAPITEL_XX" id="KAPITEL_XX"></a>XX.</h2>


<p>Hos Lindekærs kom han meget ofte, i det mindste
en Gang om Ugen, næsten paa alle Tider af Dagen
&mdash; han vidste sig altid velkommen.</p>

<p>Med Provsten havde han ikke saa meget at gøre,
som dengang han var Lærer hos ham i Fyn. Det
forekom ham, at de nu stod hinanden fjærnere,
enten det nu kom af, at hans Underordningsforhold
i sin Tid havde ført til hyppigere Berøringspunkter
og stillet dem paa en sikrere Fod over for hinanden,
&mdash; eller vel snarere deraf, at Aarene og det fritænkerske
Røre i Halvfjerdserne havde gjort Lindekær
mere rigoristisk, medens Hjorth bestandig var lidt
bange for at ytre sig, idet han følte, at han gled
til den modsatte Side.</p>

<p>Han holdt mere af at sidde inde og passiare med
Fru Cecilie. Ogsaa hun syntes at være bleven fjærnet
fra sin Mand, &mdash; eller maaske blev det ham
først nu klart, hvor meget yngre hun var end Manden,
yngre i Aar og endnu yngre i Sind; og hvor
langt hendes frejdige Natur var fra at bøje sig ind
under hans mørke, forsagende Kristendom. Men
Spaltningen havde sikkert ogsaa udvidet sig i den
sidste Tid; &mdash; Overflytningen til Hovedstaden, Omplantningen<span class="pagenum"><a name="Side_190" id="Side_190" title="[S. 190]"> </a></span>
fra de stille ensartede landlige Omgivelser
til den store Bys Blandingsluft havde givet
hendes Livsglæde, hendes anden Ungdom, nye frodige
Skud. Ligesom Tunghøre faa deres svækkede
Sans skærpet af den Gadelarm, der gøre andre halvdøve,
saaledes blev hun under Bylivets Tummel alt
mer og mer lydhør for de Spørgsmaal og Svar, der
krydsedes gennem Tidens Luft, &mdash; Spørgsmaal og
Svar, der kun dæmpet og med en ærgerlig Forstyrrelse
trængte ind i hendes Mands Studereværelse,
ligesom Sælgekonernes Raab ude fra Gaden.</p>

<p>Hun var, som saa mange gifte Kvinder, mere
Moder end Hustru. Børnene var hendes huslige Liv,
&mdash; især de mindre. For Ellinor syntes at voxe op
i Faderens Avtoritetsskygge &mdash; endnu kun en ganske
let Halvskygge, hvis Rand svævede over hendes rene
Pande.</p>

<p>Ogsaa over for Hjorth udviklede hun et Slags moderligt
Instinkt. Det var hende en Glæde at kunne
trække ham ud af Studenterkamret og i timevis skaffe
ham et Familjehjem, Hyggen af en Dagligstue,
Dannelsen af kvindelig Omgang.</p>

<p>Og hun gjorde ham en Velgerning derved. Han
nød denne hyggelige Hvile fra det anspændende
Arbejde, som mer og mer rykkede ham paa Livet
og fik det højtidelige Udseende af en Kamp paa
Liv og Død i ham selv, mod hans Fortid, om hans
Fremtid, &mdash; han søgte som til et fredviet Asyl til
denne høje lyse Stue, hvori al Ting straalede, hvor
Sanserne blev vaagne, medens Tankerne lod sig
vugge ind i en drømmende anstrængelsesløs Bølgning.</p>

<p>Efterhaanden følte han ogsaa noget nyt vakt og<span class="pagenum"><a name="Side_191" id="Side_191" title="[S. 191]"> </a></span>
<a class="corr" name="rett_22" id="rett_22" title="var: tifredsstillet">tilfredsstillet</a> hos sig ved denne Hverdagslivets skødesløse
Elegance, der bar et Præg af Damen, en Duft
fra hendes Haar og Lommetørklæde, et lille Mærke
af hendes Fod i Skamlen, et glemt Haandarbejde
paa Bordet, en Fold af hendes Fingre i en ny Bog,
en Spredning af Nodeblade fra hendes lette Haands
Utaalmodighed over Klaveret, endelig en Reflex af
hende i Mændenes soignerede Dragt og Tale. Han
fik Smag for at føre en Konversation med denne
Dame &mdash; enten hun nu hed Fru Cecilie eller Frøken
Ellinor &mdash; en Konversation, der gled rolig frem eller
sprang lunefuld, gik i Staa paa et Sted og begyndte
igen paa et andet, &mdash; som oplystes af pludselige
Smil og understregedes af de smaa uvilkaarlige Bevægelser,
som Mænd ere for tunge til, &mdash; ledsaget
af Syningens hvide Armdrejning, med bestandig
tændte og slukkede Gnister af en Ringsten, og af
Traadens lette Knitren gennem Lærredet.</p>

<p>Og skønt han ikke var synderlig musikalsk, og
hans Udvikling havde ladet ham være ganske udannet
paa dette Omraade, var der dog noget paa èn
Gang velgørende og festligt, noget, der flød saa fortrolig
sammen med alt det øvrige, i de klare og
fyldige Toner fra Flygelet, naar et Par af disse fine
Hænder berørte Tangenterne, der syntes at være
saa blanke og elfenbenshvide for at passe til de levende
Plektre. &mdash; Et Schumannsk Karakterstykke,
en Chopinsk Vals &mdash; det var som disse Omgivelsers
tonende Sjæl. »En aandrig Mand har engang sagt«
&mdash; erindrede han, &mdash; at Arkitektur er stivnet Musik;
hvis denne Musik stivnede, forekom den ham at
maatte blive en saadan Salon, høj, lys og varm
med sin Dybde af bløde Stoffer, med sin Glans af<span class="pagenum"><a name="Side_192" id="Side_192" title="[S. 192]"> </a></span>
polerede Flader og med sin dameagtige Duft; &mdash;
og ligesom hans Legeme efterhaanden havde faaet
Trang til ofte at have denne Stue om sig, saaledes
fandt ogsaa hans forfinede Sjæl sig snart tilrette i
dens Sjæl af Toner, fik den Vane at maatte hvile
sig i dens musiksmeltede Arkitektur.</p>



<hr class="chapbreak" />
<h2><a name="KAPITEL_XXI" id="KAPITEL_XXI"></a>XXI.</h2>


<p>Da Hjorth en Søndag Formiddag ved Kaffetid
kom op til Lindekærs, traadte Fruen og Frøkenen
ind, begge i sorte Silkekjoler, Ellinor med lidt rødkantede
Øjne og Næsetippen rødere end sædvanlig.</p>

<p>De havde været til Alters.</p>

<p>Hjorth ønskede dem til Lykke, og i det samme
erindrede han, at han ikke i halvandet Aar var
gaaet til Guds Bord. Det var ikke faldet ham ind
før; &mdash; han havde altsaa ingen Trang følt til Naademidlerne.
Og heller ikke nu, da han ransagede sig
selv, kunde han føle i sin Organisme nogen Hunger
og Tørst, der begærede at stilles ved Herrens Legeme
og Blod.</p>

<p>Han tænkte paa at gaa til Alters alligevel, for
at opfylde en religiøs Pligt.</p>

<p>Men han kunde ikke længer ligge paa Knæfaldet
som en naiv Troende, i Lydighed mod sin Kirkes
Avtoritet. Han stod ikke længer saaledes under Avtoriteten,
han var selv Theolog. Hvorledes skulde
han kunne tage Sakramentet af en Præsts Haand,<span class="pagenum"><a name="Side_193" id="Side_193" title="[S. 193]"> </a></span>
der paa Kirkens Vegne havde sagt til ham: Disse
Ord, Christus sagde: Det er mit Legeme, som gives
for Eder. Item: det er mit Blod, som udgydes for
Eder til Syndernes Forladelse, skulle I fuldkommeligen
tro saa at være i Sandhed, at Jesus Christus
er der selv tilstæde i Sacramentet efter Ordets Lydelse«
&mdash; hvorledes skulde han kunne det, naar han
vidste, at Zwinglianer og Calvinister og Lutheranere
og Romere stredes som rasende om »Ordets Lydelse«.
&mdash; Rigtignok var det klart, hvad Præsten
mente &mdash; eller skulde mene &mdash;, men det var ham
næsten lige saa klart, at det var den aller mest forvredne
og umulige Forstaaelse. &mdash; Filologisk, efter
»Ordets Lydelse«, havde Zwingli ganske sikkert Ret:
&mdash; dette betyder mit Legeme.</p>

<p>Han besluttede at undersøge Sagen paa ny, omhyggelig.</p>

<p>Men Altergangen opgav han, indtil videre.</p>



<hr class="chapbreak" />
<h2><a name="KAPITEL_XXII" id="KAPITEL_XXII"></a>XXII.</h2>


<p>Temmelig hyppig traf Hjorth hos Lindekærs sammen
med Professor Petersen. Det var ham altid en
Glæde, næsten en Stolthed, noget af den Selvopløftelse,
som en Underordnet føler ved at være sammen
med sin Foresatte i det private, snevrere Selskabsliv,
hvor Graderne bortfalde; &mdash; thi skønt Professorens
venlige og jævne Væsen ikke paa nogen
Maade lod denne Gradsforskel blive følt, glemte han
dog ikke selv den afstand-tagende Respekt for den<span class="pagenum"><a name="Side_194" id="Side_194" title="[S. 194]"> </a></span>
lærde og ansete Mand. Men her, hos de fælles Venner,
kunde han omgaas ham mere paa kammeratlig
Fod, genfandt han sin naturlige Ligevægt og kunde
slaa ind i en munter Tone.</p>

<p>Desuden smigrede det ham saa inderlig, at Professoren
havde udtalt sig meget anerkendende om
hans Flid og Dygtighed, noget som Fru Cecilie snart
meddelte ham.</p>

<p>Paa disse Aftener trak Herrerne sig altid efter
The ind i Studereværelset til Tobak og theologiske
Samtaler. &mdash; Dèr sad de saa i brede Lænestole eller
i den solide, bløde Sofafirkant og lod Røgen hvirvle
hen over Arbejdsbordet i det matte Lys fra den
gammeldags Moderatørlampe, der var bleven omskabt
til Petroleumsbrug og stod balancerende paa
sin tynde Messingstang, som ragede op mellem Bunker
af Bøger og Papirer. Foran sig sendte den gennem
et firkantet blaat Skærmglas en mørk Skygge
ud, der skar Folk i Sofaen over ved Halsen, men
bagtil kastede den en stor Skygge fra sin straalende
Oliebeholder hen paa det øverste af Væggen og en
Kant af Loftet. I Baggrunden af det lange Værelse
udslettede Dunkelheden de mørke Møblers Former,
og midt paa den ene Sidevæg lod Bibliotheksportieren
et trekantet Mørke gabe ud fra den skumle
Bogfæstning, hvorigennem Masser af skimlet, ormædt
Lærdom syntes stødvis at styrte sig ud og sætte
den stille Tobakstaage i voldsomme Bølgninger, medens
Provstens højtmælende Stemme og langarmede
Gebærder forivrede sig indtil Theologernes Raseri.
For det var ikke altid, at han var enig med sin højtagtede
Ven; men der var en beroligende Baggrund
for disse Disputer i den konfessionstvungne Enighed<span class="pagenum"><a name="Side_195" id="Side_195" title="[S. 195]"> </a></span>
om alt, hvad der havde den aller fjærneste Betydning.
&mdash; Hjorth derimod var ikke altid saa enig
med dem i, hvad der havde Betydning. Han spillede
som oftest Tilhørerens Rolle; &mdash; men undertiden
kunde en beskeden indskudt Bemærkning af
ham bringe Professoren til at tage Piben ud af Munden
og udbryde: »Nej, virkelig! ... Ser man det!
... Det vidste jeg saamæn ikke af ... Hvorfra har
De det?« &mdash; &mdash;</p>

<p>En Aften midt i Juni stod Professoren og Hjorth
ved et aabent Vindue i Dagligstuen. Efter den brændende
hede Dag strøg en Smule Aftenkølighed ind
fra Kanalen, løftende et Par Vimpler paa Jagterne
ved Bolværket. Aftenrødens Genskin laa let over de
døsige Skylag, og Vindfløjene lige for paa Kirkens
Gavl og Taarn og længere borte højt oppe paa Børsens
dragesnode Spir glødede, som om de skulde
smelte.</p>

<p>Inde i Spisestuen raslede Ellinor med Thetøjet,
&mdash; Fruen sad ved Flygelet og spillede en Polka af
Rubinstein. Provst Lindekær var sunket sammen i
en Gyngestol, ladende som om han læste »Fædrelandet«,
ganske opløst i Mattelse efter sit søvndyssende
Dagværk som Censor ved theologisk Examen.</p>

<p>Hjorth beklagede, at han ikke havde været tilstede
om Formiddagen. Professorsønnen, den æsthetiske
og filosofiske Hr. Frederiksen, som opdagede
frugtbare Fermenter hos Darwin, havde været oppe.</p>

<p>Men Professoren var skuffet.</p>

<p>&mdash; Jo, respektabelt, respektabelt ... Der var ikke
noget at sige paa det, men &mdash; &mdash; Det var ikke, som
vi havde ventet ... Naa, De kan vel ikke for det
første gaa op, &mdash; nej, det er sandt, nej, &mdash; De er<span class="pagenum"><a name="Side_196" id="Side_196" title="[S. 196]"> </a></span>
fra sexoghalvfjerds; &mdash; men De har jo ellers allerede
faaet læst en Mængde.</p>

<p>&mdash; Jeg antager, jeg kan gaa op om to Aar.</p>

<p>&mdash; Naa ... Aa, ja, det kunde jo nok &mdash;</p>

<p>&mdash; Saa har jeg tænkt mig at gaa paa Skriveøvelser
hos Dem til Vinter.</p>

<p>&mdash; Ja, det er meget rigtigt; &mdash; det skal De tage
i Tide ... Hm ... Naa, nu har vi jo snart Sommerferien
... Hvor tager De hen? hjem til Vonsbæk
eller &mdash;</p>

<p>&mdash; Nej, jeg tager til Yderslev.</p>

<p>&mdash; Naa, til Yderslev ... Hm ... Jeg har saamæn
tænkt paa at tage derned og besøge min gamle Egn
... Jeg har ikke set den nu i ti Aar, tror jeg &mdash; ja
det bliver nu til Efteraaret ti Aar, siden jeg begravede
min Fader.</p>

<p>&mdash; Ja men, det skulde De virkelig gøre, Hr. Professor.
Pastor Krarup har netop et Par Gange spurgt,
om jeg ikke tròde, Professoren kom derned, det vilde
være ham saadan en stor Glæde, hvis De vilde bo
i Præstegaarden.</p>

<p>&mdash; Saa! ... virkelig! ... har han sagt det? ...
Hm. &mdash;</p>

<p>&mdash; Theen er færdig, Moder.</p>



<hr class="chapbreak" />
<h2><a name="KAPITEL_XXIII" id="KAPITEL_XXIII"></a>XXIII.</h2>


<p>&mdash; &mdash; Og jeg er overbevist om, at alle her ved
dette Bord føler den samme Glæde som jeg over,<span class="pagenum"><a name="Side_197" id="Side_197" title="[S. 197]"> </a></span>
at vi kunne være samlede med vor højt fortjente
Landsmand ... Jeg siger Landsmand; &mdash; thi om
end vi andre ikke ere knyttede til Landet her rundt
om ved det samme moderlige Baand som Professor
Petersen, saa have vi dog nu vort Hjem her, og
vi søge jo alle efter bedste Evne at-æ &mdash; virke &mdash;
og-æ &mdash; gavne og &mdash; og føle os som Egnens Børn.</p>

<p>Pastor Krarups sidste Ord stoppede Munden paa
Herredsfogden, der var lige ved af suflere »gavne og
fornøje«. &mdash;</p>

<p>&mdash; Da Professor Petersen sidst besøgte denne sin
Fødeegn, var det, som vi mindes, i et Sorgens Anliggende.
&mdash; (Hele Selskabet stirrede meget nedslaaet
ned over de halvfyldte Talerkener, uden at
have nogen Anelse om, naar eller hvorfor Professoren
sidst havde været dèr.) &mdash; Naar jeg siger »da
<em>Professor</em> Petersen besøgte sin Fødeegn«, &mdash;
saa taler jeg egentlig unøjagtig, jeg betjener mig
af en rhetorisk Figur, som de Gamle kaldte <i>Hysteron
proteron</i>. (Her saà Pastor Krarup meget humoristisk
ud, som om han havde sagt en stor Vittighed, og
skelede hen til Provst Storm med et Blik, der vilde
sige: »ikke sandt, min lærde Ven.«) Thi Professor
Petersen var den Gang endnu ikke Professor, ikke
engang Doktor, &mdash; han var slet og ret Kandidat
Petersen. (Denne Meddelelse om Professorens Beskedenhed
lod til at virke saa overvældende paa Selskabet,
at Pastor Krarup maatte gentage i Salvelsestone:)
<em>Kandidat Petersen</em> ... Men, &mdash; men,
denne Kandidat Petersen, han var allerede den
Gang den theologiske Ungdoms Lærer, han var Opdrager
for Mænd, der nu sidde rundt i Landets Prædikes&mdash;<span class="pagenum"><a name="Side_198" id="Side_198" title="[S. 198]"> </a></span>
hm, &mdash; der nu <em>staa</em> rundt paa Landets
Præstegaarde.</p>

<p>Dette Storkebillede løste Selskabets Lattermuskler,
og selv den uheldige Taler maatte le med.</p>

<p>&mdash; Ja, &mdash; he, he, he! &mdash; jeg kom til at fortale
mig ... Naa, maa jeg saa bede Dem tømme Deres
Glas paa Kandi&mdash;, paa Professor Petersens Velgaaende.</p>

<p>Almindelig Rejsning og Klinken med de smaa
gammeldags Glas, som kun rummede et Par Mundfulde
af den lyse, sure Rødvin, der skænkedes af
etiketteløse Flasker for at foregøgle en Vinkælder.
Den hovedkuls forhastede, lidet højtidelige Slutning
paa Festtalen havde aabenbart virket velgørende.
Højrøstet Samtale sprudlede pludselig op langs den
dobbelte Stolerække og krydsedes over Bordet, ledsaget
af en livlig Klirren af Knive og Gafler, der
næsten var mættende, blot man hørte paa den. Men
Stuepigen og den smukke unge Husmandskone, der
anvendtes ved slige Lejligheder, ilede frem for at
byde om fra Spillebordene, der havde en Buffets
Rolle, hvor de havde staaet under Talen, stive som
Soldater, med sovende Ansigter. De sænkede pludselig
Fade ned imellem fortrolig hviskende Hoveder,
der fòr til Side, som grebne i en Sammensværgelse,
de borede sig dristig ind gennem den snevre, næsten
ufarbare Passage mellem Stoleryggene og Væggen,
hvor Stuepigen snublede over Gardinet, som Proprietær
Kolding havde sat sin Stol paa, medens
Husmandskonen hældte Sauce ned ad den staalgraa
Silkeryg paa Fru Herredsfogedinden, en statelig
Dame, født med »<i>de</i>«, der beviste sin højere Grad
af Verden ved ikke at trække paa Smilebaandet,<span class="pagenum"><a name="Side_199" id="Side_199" title="[S. 199]"> </a></span>
medens hendes Kavaler, Pastor Krarup, holdt sin
Tale. &mdash;</p>

<p>Endnu en Gang maatte Stegen friste en Afbrydelse,
idet Professor Petersen, efter at have takket
med nogle faa beskedne Ord, bad Selskabet om at
forene sig med ham om at ønske en flink ung Mand
&mdash; han kunde maaske sige en Discipel af sig, &mdash;
og han tròde en god Bekendt af dem alle &mdash; Lykke
og Velsignelse paa den Bane, han var slaaet ind paa,
og hvorved han havde skilt sig fra Egnen, &mdash; dog
ikke ganske skilt sig, thi han saà derhenne ved den
unge Mands Side en ung rødmende Pige, en »Indfødt«,
der havde knyttet sin Skæbne til hans og
vilde blive et Baand mellem ham og Egnen. &mdash;
Held og Velsignelse for dem begge!</p>

<p>Atter Rejsning og Klinken, under hvilken de to
Delinkventer stod bag ved de udstrakte Arme og
blinkende Glas ved den bageste Ende af Bordet,
begge meget røde i Hovedet og meget glade ved at
faa Lov til at sætte sig ned igen, medens Godsforvalteren,
der sad ved Midten, hviskede til sin Borddame:
»En fager Brud i Sandhed han sig henter«
&mdash; hvilket de begge tròde, var et Citat af Oehlenschläger.</p>

<p>Dette førte ham naturligvis til en Konversation
om den gode gamle Poesi, den romantiske Digtekunst,
&mdash; Axel og Valborg, &mdash; ikke sandt? &mdash; aa!
&mdash; Ja, han sværmede endnu derfor. &mdash; Han var
maaske noget gammeldags, &mdash; naa men Herregud,
han var jo heller ikke ung længer. &mdash;</p>

<p>Hans Borddame gjorde Indvendinger: &mdash; han var
en Mand i sin bedste Alder, i sin anden Ungdom.
Men Ravn vedblev med en beskeden Stædighed: &mdash;</p>

<p><span class="pagenum"><a name="Side_200" id="Side_200" title="[S. 200]"> </a></span></p>

<p>&mdash; Aa, De er nu saa komplimenterende, Frøken
Klingenberg! ... Ja, &mdash; nej, jeg regner mig nu blandt
de Gamle ... Jeg overlader Realismen til Ungdommen,
men hvad mig angaar &mdash;</p>

<p>&mdash; Hvad er det, Ravn snakker om, at han er
gammel? &mdash; brummede Kammerraad Sommer, lidt
borte, paa den anden Side af Bordet. &mdash; Gammel
Ravn! ... he! ... Han er jo en ung Ve&mdash;Vipstjært.</p>

<p>&mdash; Ih, sikken et Billede! udbrød Frøken Klingenberg.</p>

<p>&mdash; Ja, han er Realist, Kammerraaden, sagde Ravn,
lidt stødt.</p>

<p>&mdash; Ja, Frøken! ... Jeg henter mine Udtryk fra
mine daglige Omgivelser, fra Mark og Ve&mdash;Vang
... Jeg er en simpel Landmand, gør ikke Fordring
paa andet.</p>

<p>Denne pralende robuste Beskedenhed blev ikke
modtaget; over den jævne Mand, der slubrede Ærter
i sig med Kniven, medens han brummede ned i
Talerkenen: »Gør ikke Fo&mdash;Fordring paa andet,« nedkaldte
den et Styrtebad af Ros, med Sidedoucher
fra hans Borddame, Frøken Krarup, og fra Herredsfogden
til venstre, og med en voldsom Straale skraas
ovre fra Provsten, der raabte højest, fordi han havde
Fru Kammerraadinden tilbords.</p>

<p>&mdash; Jo vist! ... Han med sin Anseelse, &mdash; med
sin bekendte Indsigt i Landbrugets Teori! ... Han
der kunde være bleven Landstingsmand, hvis han
havde villet!</p>

<p>Men oppe ved Hjørnet af Bordet, hvor Proprietær
Kolding for anden Gang fangede Stuepigen i sin
snedige Gardinfælde, hviskede denne Praktiker til<span class="pagenum"><a name="Side_201" id="Side_201" title="[S. 201]"> </a></span>
Fru Krarup, som han vidste altid med Glæde optog
en Ondskabsfuldhed mod en af Gæsterne:</p>

<p>&mdash; Nej, &mdash; Kammerraaden kan maaske være Videnskabsmand,
&mdash; Anatom og Filosof og saadan
noget, &mdash; det forstaar jeg mig ikke paa, men <em>Landmand</em>,
det er han minsandten ikke.</p>

<p>&mdash; Aa nej, svarede Fru Krarup, idet hun ved et
Smil viste et Par lange Fortænder, der stod skævt
paa hver Side af et Hul. &mdash; For Resten <em>er</em> han det
da for saa vidt, som han <em>kan</em> sætte Penge til.</p>

<p>&mdash; Ja, det gaar nok ikke saadan &mdash;</p>

<p>&mdash; Han <em>har</em> rent ud sagt været paa Randen af
en Fallit. Hvor<em>dan</em> han egentlig kom over Terminen
&mdash; for Afgiften <em>har</em> han saamæn ikke kunnet
betale &mdash; og Greven <em>ser</em> ellers nok paa Pengene
&mdash; saa <em>hvis</em> Ravn ikke var hans gode Ven &mdash; naa,
men <em>ikke</em> mine Ord igen ... Ja, Hr. Professor,
hvor<em>dan</em> Pastor Frederiksen præ'ker, det <em>skal</em>
jeg ikke kunne sige, for jeg <em>har</em> ikke hørt ham
... Men <em>havde</em> det været noget udmærket, saa
<em>var</em> der vel nok blevet talt om det ... Men dèr
<em>har</em> De jo for Resten en god Kilde paa Deres venstre
Haand, for Herredsfogdens <em>bor</em> jo ved Siden
af ham.</p>

<p>Hun saà over Professorens Bryst og nikkede til
sin kære Veninde Fru Henriksen, som hun glædede
sig ved at sætte i Forlegenhed ved denne Paakaldelse,
da hverken Herredsfogden eller hans Hustru
nogensinde satte deres Ben i Kirken.</p>

<p>Men Fru Henriksen lod sig ikke forbløffe:</p>

<p>&mdash; Aa jo, ganske godt, ikke noget remarkabelt.</p>

<p>&mdash; Er det nu et godt Embede?</p>

<p>&mdash; Aa, saa for<em>skrækkelig</em> daarligt, udbrød<span class="pagenum"><a name="Side_202" id="Side_202" title="[S. 202]"> </a></span>
Fru Krarup med en foragtelig Hovedrysten. &mdash; Der
<em>er</em> en Formand, som <em>slet</em> ikke vil dø, og Præstegaarden
er <em>lige</em> ved at falde ned over Hovederne
paa dem, og der er saamæn <em>ikke</em> Raad til at bøgge.</p>

<p>&mdash; Saa! ... Virkelig! ... Hm.</p>

<p>&mdash; Maaske kender Professoren ham inde fra København,
bemærkede Fru Henriksen.</p>

<p>&mdash; Ja, han er saamæn en af dem, der staar rundt
om paa Landets Præstegaarde, og som Kandidat
Petersen &mdash;</p>

<p>&mdash; Ha, ha, hi, hi, lo Pastor Krarup, saa det lød
som en lille Skralle gennem den lange smalle Stue.</p>

<p>&mdash; Var det Professoren, der var saa vittig? det
ser han ellers ikke ud efter, sagde Kristine og strakte
Hovedet frem for at kunne se bedre ned ad Rækken.</p>

<p>Men Hjorth, der fra sin Hjørneplads bekvemt
kunde overse det hele Selskab, bøjede sig over mod
Pastor Frederiksen, hvis Borddame han sad ved
Siden af, og gjorde ham opmærksom paa, at Professoren
vistnok ønskede at drikke med ham.</p>

<p>Den lille blege Mand fòr sammen, drak ud og
holdt det tomme Glas op med en højtidelig, næsten
sakramental Haandbevægelse, medens han nikkede
med straalende Stolthed over til sin gamle Manuduktør,
hvorpaa han igen sank tilbage paa Stolen
og ned i den indviklede Sag angaaende de sex Favne
Brænde, om hvilke han nu paa fjerde Aar procederede
med Skovvang Gods, &mdash; et Emne, som hans
Dame, Herredsfogdens Datter, var inde i og havde
grebet med Begærlighed for at gøre sin juridiske
Afstamning Ære.</p>

<p>Men Ordene »Favnebrænde«, »Fagot« og »Top« antændte
den onde Samvittigheds Helvedesbrand udi<span class="pagenum"><a name="Side_203" id="Side_203" title="[S. 203]"> </a></span>
Godsforvalter Ravns Hjærte; han maatte gribe sit
Glas, bøje sig frem foran Frøken Klingenbergs flade
Bryst, der skilte ham fra Pastoren, og have den
Ære at drikke et Bæger med ham; det var ham
saa kært, at de kunde mødes paa Privatlivets Grund.</p>

<p>Derefter optog Godsforvalter Ravn atter Samtalen
med sin Borddame om det Forslag, der var
blevet fremsat til en Forandring af Prædiketexterne.
Der kunde jo være meget, som talte for det, og
der var jo saa mange Steder i den hellige Skrift,
som man ogsaa kunde ønske bragt frem for Menigheden;
men paa den anden Side maatte han dog
sige, at de gamle Evangeliestykker og Kollekter vare
ham saa inderlig kære fra Barndommen af, at han
havde Vanskelighed ved at forlige sig med Tanken.</p>

<p>Frøken Klingenberg, der nikkede bifaldende til
denne Pietet, men i det Hele syntes afgjort stemt
for den nye Ordning, var en høj, knoglet Dame
med rødsprængt Ansigtsfarve. Hendes Alder maatte
være et eller andet Sted oppe i de sidste <span class="sic" title="[sic]">Trediver</span>.
Hun var Datter af en Oberst, der efter sine Krigerdage
anvendte sin private Formue til at slaa sig
ned i et fredeligt Landliv, ved hvis Slutning, for
nogle Aar siden, han havde efterladt hende en temmelig
stor Gaard med en Smule Bøndergods, en lille
halv Mil fra Skovvang. Dèr bòde hun med Husjomfruen
og Forvalteren. Men hun førte dog ikke
noget ensomt Liv. Hun var ivrig kirkelig, og hendes
Passion var Præster. For dem gjorde hun smaa
fine Middage, og kom saa til Gengæld til alle Præstegaardsmiddage.</p>

<p>Godsforvalter Ravn var naturligvis en gammel
Bekendt af hende. For det første bòde de jo hinanden<span class="pagenum"><a name="Side_204" id="Side_204" title="[S. 204]"> </a></span>
saa nær, at de næsten kunde nikke til hinanden,
saa det var ikke mer end simpel Høflighed, at han
nu og da saà over til hende i hendes Ensomhed og
satte Smag paa hendes Kvædelikør; og det var saamæn
heller ikke mer end simpel Menneskekærlighed,
at han havde sine smaa Griseøjne med Gaardens
Bedrift, for man vèd jo, hvor let saadan lønnede
Folk kan finde paa at narre en stakkels uerfaren
Dame. Da han endelig var saadan en dybt følende
kristelig Mand, saa havde de jo de højeste Interesser
fælles, og det var en Selvfølge, at han, alle de
gamle Præsters Lhomberbroder, var en stadig Gæst
ved hendes smaa gejstlige Pikkenikker. Men det
kunde naturligvis ikke være andet, end at verdslige
Tunger udlagde disse Besøg noget anderledes.</p>

<p>Iøvrig lod det ikke til, at Godsforvalteren havde
synderligt imod, at man gjorde ham til Frøken
Klingenbergs erklærede Tilbeder. Tvertimod gav han
endogsaa selv sine Hjærtesuk et vist iøjnefaldende
Præg. Det kom naturligvis deraf, at Manden intet
havde at skjule, og at der vanskelig lod sig lægge
Baand paa hans stærke Følelser. Men de onde Tunger
&mdash; hvad har de ikke at bestille! &mdash; de fortolkede
det unægtelig, som om Ravn ønskede, at Folkesnakken
skulde gøre Frøkenen bekendt med hans
Hjærtes sande Tilstand og ved at gifte dem sammen
lette hans endelige Overflytning til Fugleredegaard
&mdash; det var det poetiske Navn paa Frøken Klingenbergs
Bo &mdash; fra Skovvang, hvor der sagdes, at hans
Stilling ikke var synderlig sikker.</p>

<p>En af disse onde Tunger, Fuldmægtig Jessens,
havde haft en hel Del gode Historier i den Retning
at fortælle Hjorth i denne Sommerferie, saa det var<span class="pagenum"><a name="Side_205" id="Side_205" title="[S. 205]"> </a></span>
intet Under, at han fra sin gunstige Plads skarpt
iagttog Godsforvalterens Kurmageri, der blev inderligere,
med en hviskende Mjaven, med Hovedet kælent
paa skraas og opadvendte Øjne, der blinkede
af en fugtig Sentimentalitet, efterhaands som Selskabets
Livlighed steg rundt om, isolerende ham og
den Udkaarne midt i en Sammenflydning og Krydsning
af Repliker.</p>

<p>Man var ved Desserten. Store Fade, toppende
fulde af Jordbær, stødte mod gestikulerende Albuer,
saa Bærrene trillede ned over Randen. Sherryen
fyldte en for en Rækken af de smaa tomme Glas,
idet den ligesom tændte en gylden Lygte foran hver
Kuvert. Paa den ene Side af Bordet var Skeerne
i en livlig blinkende Bevægelse fra Talerkener til
Munde, men den anden Række var endnu i Færd
med at forsyne sig. Proprietær Kolding sugede med
et Svup Fløden af sin tykke Knebelsbart, men Provsten
raadede ham deltagende til at følge hans Exempel
og komme Sherry paa Jordbærrene, for ikke at
forkøle Maven. Kammerraad Sommer var allerede
snart færdig med sin Portion, som han i sande Læs
skuffede ind mellem de tykke Læber, der formede
sig som Tuden paa en antik Tragediemaske og mødte
Skeen paa Halvvejen. Men Herredsfogden var endnu
ved Tilberedelsen; han havde pludselig givet sig
ivrig i Snak med Kristine, der sad paa hans venstre
Side, og han vendte sig helt om imod hende, for
at hans højre Haand imens kunde faa et Distraktionspaaskud
til med en uendelig, nervøs Rysten at
drysse en hel Drive af Sukkersne gennem Strøskeens
Huller ned over de røde Bær. Og lige over for gjorde
Godsforvalteren Frøken Klingenberg opmærksom paa<span class="pagenum"><a name="Side_206" id="Side_206" title="[S. 206]"> </a></span>
dette Kunstgreb, uden hvilket det næsten var umuligt
at faa tilstrækkelig Tid til at tage Sukker.</p>

<p>Heden tiltog bestandig i det lave, smalle Værelse,
hvor Eftermiddagssolen begyndte at titte ind med
et Par lange Striber, der skraas over Bordet brødes
i Glas og Karafler og irriterede Godsforvalteren ved
bagfra at falde i Glassene paa hans Guldlorgnet,
saa han maatte bøje sig endnu længer over mod
sin Borddame. Foruden Solvarmen og den tiloversblevne
Em fra Steg og Fade syntes der endnu at
udgaa en Straalehede fra hvert af disse Ansigter,
der begyndte at gløde mere og mere. Det føltes som
en Velgerning, naar den dovne Vind strøg ind gennem
de aabne Vinduer, løftende og buende de hvide
Gardiner som Sejl, &mdash; undtagen det ene, der var
tøjret af Proprietærens urokkelige Stoleben.</p>

<p>Ogsaa Sindene vare opildnede. Det kendtes paa
Samtalen, der var sat i et forceret Tempo, og hvis
Tonefald var skruet et Register op, nu da den tiltog
med et jævnt Crescendo, eftersom Angrebet paa
Jordbærrene stilnede af. Der udviklede sig en Kappestrid
i at raabe hinanden over, en ubændig Lyst
til at kaste sig ind i en Samtale i det andet Hjørne
af Bordet, en Ærgerrighed efter at hverve et Individ
fra en fremmed Samtalekreds over i den, man selv
tilhørte, &mdash; som frembragte et Kaos af Sætningsstumper,
der var ganske sindsforvirret for en Udenforstaaende.
Og Kristine lænede sig tilbage i Stolen,
leende til Hjorth, medens hun med Hænderne for
Ørene, ved at aabne og lukke hurtig, indsugede ligesom
Koget af en Kæmpekonkylje. Hjorth skændte
paa hende; men hun var saa fortryllende i sin kaade
Natur, der gik over Optugtelsen, med de udfordrende,<span class="pagenum"><a name="Side_207" id="Side_207" title="[S. 207]"> </a></span>
drillende Øjne, med dybe Smilehuller i de
vinblussende Kinder, og med en Latter, der trak
de friske Læber bort fra et Par straalende, halvt
aabnede Tandrækker, &mdash; at han selv lo med og
havde Lyst til at kysse hende paa den stærke Arm,
som Ærmet var gledet ned over til Albuen. &mdash; Han
kunde ogsaa gjort det uden Fare for at blive
bemærket, &mdash; det skulde da have været af Godsforvalteren,
der undertiden midt i en sentimental
Sætning til sin Frøken sendte et hurtigt, graadigt
Øjekast over paa den smukke unge Pige. Ellers var
enhver ganske optagen af at skaffe Ørenlyd for
sit. &mdash;</p>

<p>&mdash; Ser man det! &mdash; har han to Præceteriser?</p>

<p>&mdash; Jeg kan forsikre Dem, Hr. Proprietær, at det
Forsøg, jeg gjorde ifjor med Bedste-Horns Rugen
fra Erfurt, er slaaet aldeles fejl &mdash; totalt.</p>

<p>&mdash; Ja men, Provsten maa lægge Mærke til &mdash;</p>

<p>&mdash; Aah ja, med Frankrig gaar det jo sørgelig ned
ad Bakke &mdash;</p>

<p>&mdash; Ja, de&mdash;det har Krarup skam Ret i ... Disse
Rebipluk&ndash;, denne Ge&ndash;Gambetta &mdash;</p>

<p>&mdash; Aa, han er en Ærkegavtyv! ... Han skulde
min Salighed klynges op i Triumfbuen.</p>

<p>&mdash; De immerbærende, &mdash; ja det er nu en Art for
sig; det er det vilde Skovbær, som Svenskerne kalder
Smultron, hvorimod Jordgubber &mdash;</p>

<p>&mdash; Jeg har dog ladet mig sige, at den jydske
Hesteavl skal i det sidste Decennium &mdash;</p>

<p>&mdash; Nej, Be&mdash;Beaconsfield, &mdash; det er min Mand!
... Han er skam ikke tabt ba&mdash;bag af en Vogn.</p>

<p>&mdash; Ja men, saa <em>er</em> der jo ogsaa denne <span class="sic" title="[sic]">d'Isreali</span> &mdash;</p>

<p><span class="pagenum"><a name="Side_208" id="Side_208" title="[S. 208]"> </a></span></p>

<p>&mdash; Nej, De skulde komme over til mig, Hr. Herredsfoged,
og smage »Kongen af Saksen«; &mdash; det er &mdash;</p>

<p>&mdash; Ja, des værre er Forholdet mellem Fakulteterne
i de senere Aar &mdash;</p>

<p>&mdash; Provst Storm! Provst Storm! &mdash; De maa virkelig
komme en af Deres undergivne Præster til
Hjælp! &mdash; Har jeg ikke Ret, at Napoleon var, med
alle sine Fejl &mdash; alligevel &mdash;</p>

<p>&mdash; Den kostede en Krone, den ene Plante &mdash;</p>

<p>&mdash; Ja men, saa var det jo ogsaa en Konge, Hr.
Pastor.</p>

<p>&mdash; Ja, jeg mærker nok, Hr. Godsforvalter, at vi
to høre begge til den gamle Skole!</p>

<p>&mdash; Jeg tror ikke, at Knapstrupperne i Længden &mdash;</p>

<p>&mdash; Ja, man kan nu sige hvad man vil, &mdash; saa
<em>er</em> og <em>bli'er Atkinson</em> &mdash; det bedste Jordbær
... (Saa til Helvede! &mdash;)</p>

<p>Dette sidste mumlede Udbrud af Herredsfogden,
efter at han havde ladet Atkinson fælde Kongen
af Saksen, fremkaldtes ved Synet af Godsforvalteren,
som rejste sig lige over for, og med en skarp
Tone fra sit Glas overhuggede Samtalebundtet, der
med en kortvarig Krampe af lemlæstede Sætninger
døde hen i resigneret Tavshed.</p>

<p>Ravn stod med den venstre Haands Knoer støttede
paa Dugen og med højre Haand stukket ind
under Vesten, som om han holdt paa Hjærtet, for
at det ikke skulde springe ud. &mdash; Han vilde foreslaa
en Skaal &mdash; en Skaal, som ikke burde savnes ved
dette Bord &mdash; en Skaal for Kvinden.</p>

<p>Da dette Ord gjorde det frygtede til Vished, udbredte
der sig over alle Ansigter et slapt Udtryk<span class="pagenum"><a name="Side_209" id="Side_209" title="[S. 209]"> </a></span>
af Opgiven-Ævret, med et træt Løfte om ikke at
lade sig overraske af hvilke som helst Flovser.</p>

<p>&mdash; Hvad var ikke Kvinden for os i Livet! &mdash;
Dersom han maatte ligne Livet ved det, som det
burde være, en Gudstjeneste &mdash;</p>

<p>Her skar Herredsfogden, med Munden fuld af
Jordbær, en Grimace af Væmmelse, i Lighed med
den, der fremkommer, naar en uskyldig Gane første
Gang smager Kaviar.</p>

<p>&mdash; en Gudstjeneste, saa vilde han ligne Kvinden
ved Salmesangen. Det var de lutherske Salmer, som
mange Steder først havde sunget Reformationen ind,
og i Rationalismens Tid, i de tørre Prædikeners
Dage, da var det Salmesangen, der havde næret og
opholdt Menighedslivet ... Saaledes &mdash; hm, hm,
&mdash; saaledes var det ogsaa Kvinden, der med sin
uimodstaaelig dragende Magt vandt os for det højeste
og bedste og ligesom gav Sjælen Vinger til at hæve
sig over Hverdagslivets Trivialiteter. &mdash; Der var
maaske Kvindetyper, hvorom dette ikke galdt; &mdash; men
han talte om den danske Pige, den nordiske Mø,
der var blond som en Lysalf, med blaa Øjne, hvori
man syntes at se et Spejl af Himlen. &mdash; En Skaal
for den danske Mø! &mdash;</p>

<p>Kort efter at denne Tale lykkelig var overstaaet,
rejste Selskabet sig, og Parrene opløstes inde i Havestuen
under en almindelig Haandtrykken. Men Godsforvalter
Ravn beholdt endnu Frøken Klingenberg
for sin egen Mund, idet han fik hende manøvreret
hen i det fjærneste Hjørne mellem Vinduet og Klaveret,
og Fru Krarup, der endnu ikke havde gjort
Professoren tilstrækkelig bekendt med Egnens Smaaskandaler,
fik ham placeret ved Siden af sig i Sofaen,<span class="pagenum"><a name="Side_210" id="Side_210" title="[S. 210]"> </a></span>
hvor han havde den smukke Udsigt over den
hvide Dug med de stærkt forgyldte Kopper og forbi
Herredsfogedindens graa Silkebryst ud i Haven, der
sammenfiltrede sit grønne Vildnis af gamle Frugttræskroner
udenfor de aabne Døre.</p>

<p>Hjorth underholdt sig med Frøken Vilhelmine,
der borttog noget af Udsigten i sin Stilling midt for
Bordet, bag den gammeldags Kobbermaskine, gennem
hvis hullede Laag Dampen puffedes op i smaa
Skyer, der blandede sig med Cigarrøgens blaa Lagtaager,
til hele Stuen stod fuld af en hyggelig, tæt
Dis, en rigtig landlig Kaffebords-Atmosfære, som
dæmpede Dagslyset og udviskede Ansigtstrækkene,
og hvori Cigarerne punkterede med deres glødende
Ender.</p>

<p>Det hjalp ikke, at Herredsfogedinden fik fine Fornemmelser
i Halsen og begyndte at hoste; &mdash; Røgen
blev tættere. Man kunde næsten skære i den
henne i det Vindueshjørne, hvor hendes Mand stod
og tindrede med sine blanke Knapper, vridende sin
lange rynkede Hals, der blev skaaret af de smaa
opstaaende Flipper under Uniformskraven. Ved hans
Side udspyede Kammerraadens tykke Læber uhyre
Røgmasser, medens han formelig aad Cigaren, forenende
Nydelsen af Skraa og Røg; han kastede hvert
Øjeblik et kærtegnende Blik ned over sin store barberede
Kindflade til Kjoleopslagets nye Ridderkors,
der syntes ham at fylde Værelset med sin Hædersglans;
af og til lettede han sin højre Fod bag op
og greb den om Vristen, idet han et Par Sekunder
hinkede paa venstre &mdash; en af hans sære Manerer,
naar han blev ivrig eller var i godt Humør. Men
Proprietær Kolding stod støt i sine tyksaalede Landmandsstøvler,<span class="pagenum"><a name="Side_211" id="Side_211" title="[S. 211]"> </a></span>
med den venstre Tommelfinger i Uhrkæden,
medens han med højre Haand drejede paa
den lange Knebelsbart.</p>

<p>Paa den anden Side Spisestuedøren i Kakkelovnskrogen
stod Provst Storm yderst i den gejstlige
Gruppe, med et Øre vendt ud mod Kammerraadens
og Proprietærens Samtale, medens han med
det andet skødesløst beærede Pastor Frederiksens
spædmælede Anmodning, om det dog ikke var muligt
ved næste Syn at faa Godset til at indrette et
ordenligt Ligkapel i Oustrup Kirke: &mdash; Det var
af den Slags Sager, &mdash; man kunde ikke bestemt forlange
det ... Han skulde tale igen med sin Ven
Ravn derom ... Iøvrig havde han ladet sig sige,
at Greven ikke var absolut imod det. &mdash; Bag ved
dem stod Pastor Krarup mod Baggrunden af den
rosarøde Lerkakkelovn, betragtende Selskabet gennem
Hornbrillernes Cirkelglas med en Værts Tilfredshed;
han havde stukket Hænderne ind paa
Ryggen under den sorte Kjole, der slog Folder paa
Siden og skubbede ham i Nakken med sin høje
Krave under de hvide, silkeblanke Haartjavser, saa
at han maatte stikke Hovedet frem med den lange
Hage, der idag var blevet smukt barberet, over et
rent Halsbind; &mdash; i denne Stilling gav den gammeldags,
langskødede sorte Kjole hans trivelige lille
Person Lighed med en uhyre Allik.</p>

<p>&mdash; Kender De noget til denne Jokumsen, som er
bleven kaldet til store og lille Skævinge, Hr. Provst?</p>

<p>&mdash; Nej, &mdash; ikke set ham ... Temmelig ung Mand,
&mdash; fire Aars Kandidat.</p>

<p>&mdash; Mon han har præket til Demis?</p>

<p>&mdash; Jo han har, svarede Professoren henne fra<span class="pagenum"><a name="Side_212" id="Side_212" title="[S. 212]"> </a></span>
Sofahjørnet, hvor han dannede som et Bindeled
mellem Damerne og Gejstligheden. &mdash; Jeg var selv
Censor.</p>

<p>&mdash; Ja saa! ... Naar var det, Hr. Professor?</p>

<p>&mdash; Sidste Uge ... Jo, meget godt ... Det var:
Jesus driver en Djævel ud. &mdash; &mdash;</p>

<p>&mdash; Guds Død og Pine, Herredsfoged, saa skulde
vi jo været ud paa Sneppetrækket, udbrød Kammerraaden,
med et Hop, gribende sig i Vristen.</p>

<p>&mdash; Hvad behager? ... paa &mdash; ... Er De blevet
gal, Sommer?</p>

<p>&mdash; Jo, han si&mdash;siger jo der&mdash;derhenne, at de sidste
Uge prækede om, at Jesus drev en De&mdash;jævel ud.</p>

<p>&mdash; Aa Snak! &mdash; det maa være noget andet ...
Det er jo engang i Marts, at Jesus driver en Djævel
ud og er saa god at vare os ad, at vi skal ud og skyde
Snepper.</p>

<p>&mdash; Ja, det&mdash;det er 'et sgu ogsaa, og nu er vi &mdash;
&mdash; aa, vi er jo midt i August, &mdash; ja, hvor man dog
kan staa og være distrait.</p>

<p>&mdash; Nej, se dog til Godsforvalteren derhenne, den
Rad! hviskede Proprietær Kolding. &mdash; Aldrig saasnart
har han sluppet denne Smule Godsejerske, &mdash;
det maa for Resten have været en sur Tjeneste, &mdash;
saa skal han da hen og regalere sig hos den lille
Kristine, &mdash; ja, det er nu ogsaa en Fandens fix Pige! &mdash;</p>

<p>&mdash; Hm! &mdash; ja&mdash;a, Godsforvalteren er, som vi jo
hørte ved Bordet, en varm Beundrer af det smukke
Køn, &mdash; Salmesangen, bemærkede Herredsfogden ironisk,
idet han kastede Askestøtten fra sin Cigar hen
paa Kakkelovnspladen.</p>

<p>&mdash; Ja Ra&mdash;Ravn, &mdash; han er jo altid som en Ra&mdash;Ramler<span class="pagenum"><a name="Side_213" id="Side_213" title="[S. 213]"> </a></span>
i Marts, plumpede det ud af Kammerraaden. &mdash; &mdash;</p>

<p>&mdash; Nej, Professoren maa da paa ingen Maade rejse
sig for min Skyld.</p>

<p>&mdash; Bevares, Frøken Klingenberg, De kan da ikke
forlange, at jeg skal være saa uhøflig at blive siddende
paa den bedste Plads.</p>

<p>&mdash; Det <em>kan</em> jo ogsaa være, at Professoren <em>er</em>
bleven ked af os Damer &mdash;</p>

<p>&mdash; Men, hvor kan De dog tro, Frue?</p>

<p>&mdash; Det vilde gøre mig meget ondt, hvis jeg skulde
jage Professoren bort eller blive et Paaskud, &mdash;
jeg har netop glædet mig til at tale med Dem ...
Jeg har med saa megen Interesse læst adskilligt
fra Deres Pen.</p>

<p>&mdash; Ser man det! ... læser Frøkenen ogsaa &mdash; &mdash;</p>

<p>&mdash; Aa, Frøken <em>Klin</em>genberg er nu en ren Theolog.</p>

<p>&mdash; Naa, det tør jeg just ikke rose mig af ... Jeg
vil ogsaa ærlig tilstaa, at jeg begyndte rigtignok paa
at læse Deres Disputas, men den &mdash; den blev mig
dog &mdash; lidt &mdash;</p>

<p>&mdash; Saa, &mdash; ja, det vil jeg tro.</p>

<p>&mdash; Ja især det meget Græsk, det kunde jeg jo
ikke &mdash;</p>

<p>&mdash; Nej, naturligvis.</p>

<p>&mdash; Men flere Artikler af Dem &mdash; i theologisk Tidsskrift,
&mdash; de har interesseret mig overordenlig ...
Og saa Deres »Kulturhistoriske Billeder af Livet paa
Frelserens Tid«. &mdash;</p>

<p>&mdash; Saa, har De haft Fornøjelse af den? &mdash; Det
glæder mig at høre. &mdash; Ja, den er jo ogsaa mere
almenfattelig.</p>

<p>&mdash; Ja, saa fin, og saa &mdash; Aa, kan De huske &mdash;<span class="pagenum"><a name="Side_214" id="Side_214" title="[S. 214]"> </a></span>
et Sted &mdash; det falder mig netop ind &mdash; det er en
Skildring af Aftenen &mdash; hvordan, saadan &mdash; ja det
begynder &mdash; lad mig se! &mdash; »Men anderledes saà
det ud, naar Solen var gaaet ned (Mathæus 16).«</p>

<p>&mdash; Jo, jeg erindrer det nok ... Saa, har det tiltalt
Dem særlig? ... Hm! &mdash; Siden Frøkenen giver
sig af med den Slags Ting, kan jeg tænke, De har
læst Martensens Ethik.</p>

<p>&mdash; Aah, ja &mdash; i de sidste Maaneder, siden den
specielle Del kom, har jeg næsten ikke haft Tanke
for andet ... Jeg kan slet ikke blive træt af det
... Det er rigtignok Tankedybde! &mdash; Og saa denne
herlige Stil! det er slet ikke, som om det var Videnskab,
&mdash; det glider saa let som i en Præken. &mdash; &mdash;</p>

<p>&mdash; Jeg maa dog sige, bemærkede Provsten, at
hans Eskatologi er mig noget fantastisk. &mdash;</p>

<p>&mdash; Ja, det kan man ikke saadan uden videre sige,
Provst Storm! det er et meget indviklet Spørgsmaal,
som man sandelig skal &mdash; &mdash; Hvad mener
De, Hr. Professor? jeg hører De taler om Martensens
Ethik ... Det er dette med Tusindaarsriget,
det er jo vanskeligt, for man kan jo ikke nægte,
at det er udtrykkelig forkætret i Konfessionen.</p>

<p>&mdash; Saa, Hr. Pastor! udbrød Frøken Klingenberg,
&mdash; er det forkætret? &mdash; det tusindaarige Rige &mdash;
Gud, det har jeg altid tròt &mdash;</p>

<p>&mdash; Ja, man maa vel des værre sige, lød Professorens
Votum, at vore Reformatorer &mdash; paa dette
Punkt har været &mdash; hvad skal jeg sige? &mdash; noget
overilede ... De har uden Tvivl ladet sig henrive
til den syvende Artikel af historiske Strømninger i
deres Samtid, som var dem imod, og med Rette<span class="pagenum"><a name="Side_215" id="Side_215" title="[S. 215]"> </a></span>
imod &mdash; af andre Grunde. Tusindaarsriget har den
fuldeste Medhold i Skriften.</p>

<p>&mdash; Ja&mdash;a, &mdash; det vil da sige, hvis Johannes' Aabenbaring
er ægte, ytrede Provsten.</p>

<p>&mdash; Ja, men det maa vi vel være enige om.</p>

<p>&mdash; Ja, Luther forkastede dog ogsaa selv Aabenbaringen.</p>

<p>&mdash; Jo, vist gjorde han saa ... Men De vèd nok,
Hr. Provst, at Luthers Forhold til den hellige Skrift
var &mdash; des værre &mdash; i mange Maader &mdash; vilkaarlig.</p>

<p>&mdash; Ja, det er ganske vist, bifaldt Pastor Krarup,
&mdash; man kan ikke saadan uden videre &mdash; beraabe
sig &mdash; &mdash; Naa, hvad mener Ungdommen? brød han
af til Hjorth, som var lokket derhen af den theologiske
Disput.</p>

<p>&mdash; Jeg antager, at Apokalypsens Ægthed er hævet
over enhver Tvivl.</p>

<p>&mdash; Ja, de Unge de skal nu altid være saa ultra-orthodoxe,
udbrød Provsten ærgerlig.</p>

<p>&mdash; Undskyld, Hr. Provst, men det forekommer mig
at være en underlig Slutning, da netop alle de radikale
Kritikere holder paa dens Ægthed.</p>

<p>&mdash; Ja, det er ganske sandt, udbrød Krarup, henrykt
ved at se Provsten fanget i sin Uvidenhed.
&mdash; Det er meget træffende; he, he, he! &mdash; Kan De
stikke den, Provst; det havde De nok ikke betænkt.</p>

<p>&mdash; Ja, saa er det virkelig et noget farligt Forbund,
svarede Provst Storm.</p>

<p>&mdash; Ah, de Lærde er nok uenige, raabte Herredsfogden,
hvis lange Hals under disse Repliker havde
forstrakt sig mer og mer i Retning af Theologerne.
&mdash; Der staar nok Avtoritet mod Avtoritet.</p>

<p><span class="pagenum"><a name="Side_216" id="Side_216" title="[S. 216]"> </a></span></p>

<p>&mdash; Ja men, Guds Ord bliver dog den højeste Avtoritet,
saa der er ingen Fare, Herredsfoged ...
Vi talte ellers om Martensens sociale Ethik, og den
har De vel ikke læst.</p>

<p>&mdash; Jo, den har jeg netop læst, Krarup, det <em>vèd</em>
Gud jeg har ... Og jeg vil rent ud tilstaa, at jeg
finder, det meste af den er noget forbandet Nonsens
&mdash; hen i Vind og Vejr ... Men saa meget vil jeg
indrømme Dem, at den kan være meget gavnlig i
politisk Henseende ... At den nationalliberale Reaktion
bliver præket som kristelig Ethik, det kan
være meget sundt for Folket, at de kan vide, hvad
de har at rette sig efter. &mdash; &mdash;</p>

<p>&mdash; De kan dog ikke ne&mdash;nægte, Hr. Proprietær,
at det er Indavlen, der har da&mdash;dannet Racerne. &mdash;</p>

<p>&mdash; Ja, men det er ogsaa den, som faar dem til
at udarte.</p>

<p>&mdash; Saa! er det det? ... Da vèd jeg dog ellers,
at Backwell &mdash;</p>

<p>&mdash; Aa, han er aldeles forældet!</p>

<p>&mdash; Hva&mdash;hvad behager! &mdash; forældet?</p>

<p>&mdash; Ja, for længe siden! ... Og jeg har læst i et
Tidsskrift, at Darwin selv &mdash; &mdash;</p>

<p>&mdash; Darwin! &mdash; De beraaber Dem da ikke paa
Darwin? spurgte Provsten, idet han pludselig vendte
sig.</p>

<p>&mdash; Nej, &mdash; ja, &mdash; det vil sige, &mdash; det er slet ikke
noget om det med Aberne ... Det er aldeles uskyldigt
... Det er kun om Husdyrene.</p>

<p>&mdash; Naa, ja ... Ja, men Darwin er alligevel ingen
Avtoritet.</p>

<p>&mdash; Nej, de&mdash;det har Provsten Ret i, de&mdash;det er
det jeg siger, udbrød Kammerraaden, gribende sig<span class="pagenum"><a name="Side_217" id="Side_217" title="[S. 217]"> </a></span>
om Vristen ... Da&mdash;Darwin er ingen Avtoritet,
han er Fi&mdash;Filosof.</p>

<p>&mdash; Aa, De kan selv være Filosof.</p>

<p>&mdash; Hvad ba&mdash;behager! ... Jeg Fi&mdash;Filosof! ...
Jeg er en simpel La&mdash;Landmand.</p>

<p>&mdash; Maa jeg spørge, hvad er egentlig Stridens
Emne? &mdash;</p>

<p>&mdash; Aa, det er Proprietæren dèr, han paa&mdash;paastaar,
at Indavlen, <i xml:lang="en" lang="en">the breeding in and in</i>, at den
ikke bevarer Racerne, men at der behøves Krydsning
&mdash;</p>

<p>&mdash; Ja, det skulde jeg ogsaa være tilbøjelig til &mdash;</p>

<p>&mdash; Ja, men be&mdash;bedste Provst &mdash; &mdash;</p>

<p>&mdash; Ah, nu er Provsten kommen dèrover, bemærkede
Pastor Krarup; &mdash; ja dèr passer vor kære Embedsbroder
maaske ogsaa bedre.</p>

<p>&mdash; Saa? ... Hm ... Provsten er en ivrig Landmand?
... Hm.</p>

<p>&mdash; De taler derovre om Darwin, begyndte Pastor
Frederiksens snøvlende Stemme med sine mange
uartikulerede <a class="corr" name="rett_23" id="rett_23" title="var: Nasallyd">Nasallyde</a>; &mdash; og da vi netop er ved
Martensens Eskatologi, saa kan jeg ikke tilbageholde
den Bemærkning, at det har undret mig meget,
at han ikke taler om Darwin, dèr &mdash; i Anledning
af den falske Profet eller Dyret fra Jorden.
&mdash; Dette, at Dyret stiger op af Jorden, se det minder
jo ligefrem om Udviklingslæren, at det kommer
fra det uorganiske og saa efterhaanden stiger &mdash; og
saadan &mdash; Og saa det, der staar, at han faar Magt
til at give Dyrets Billede Aand, saa at det endog
kan tale, det er jo Dyret, der bliver til Menneske,
&mdash; at han faar det til at se saadan ud, og faar dem
til at tilbede Dyret og bære dets Mærke paa Panden,<span class="pagenum"><a name="Side_218" id="Side_218" title="[S. 218]"> </a></span>
saa de selv bliver ligesom Dyr, det er jo den
Darwinistiske Moral ... Ja, saa staar der jo ogsaa,
at Løgneprofeten ser ud som et Lam, men taler som
en Drage, og man hører jo altid netop Darwin rose
for hans beskedne Fremtræden, &mdash; det Træk forekommer
mig nu at være saa slaaende.</p>

<p>&mdash; Saa, har De tænkt Dem det saaledes ... Hm
... Ja, det kunde man jo ogsaa &mdash; &mdash;</p>

<p>Men Hjorth, der allerede var bleven ked af Theologernes
Selskab, gik hen i den anden Ende af Stuen,
hvor Kristine sad i en Hjørnesofa og lo, medens
hun udsøgte smaa Stykker Sukker i den blaa Skaal,
som den galante Godsforvalter bød hende paa en
lakeret Bakke. Hun havde forvundet sin første Benauelse
ved den lille elegante Herres Opmærksomhed
og befandt sig overmaade vel ved Siden af ham,
der konverserede hende med en spøgende onkelagtig
Venlighed, medens han lænede sig tilbage og balancerede
med Kaffekoppen i den venstre Haand,
med det venstre Ben slaaet over det højre, vippende
velbehagelig med den fine Gedeskindsstøvle, der var
som støbt om hans lille Fod.</p>

<p>&mdash; Naa, De har rigtignok forstaaet at faa Flødeskindet,
Frøken.</p>

<p>&mdash; Uh ja, &mdash; jeg fik saadan en Mængde, og jeg
kan slet ikke lide det, svarede hun rødmende, idet
hun bortløj sin Graadighed.</p>

<p>&mdash; Hvad for noget, Frøken! ... Hvad er det dog
for en Smag, tilmed for en landlig Skønhed ... Ikke
lide Flødeskind! ... Ja, men saa maa De virkelig
give mig noget af Deres Overflødighed, for jeg er
saadan en græsselig Slikmund.</p>

<p><span class="pagenum"><a name="Side_219" id="Side_219" title="[S. 219]"> </a></span></p>

<p>&mdash; Men Gud, det gaar da ikke an, Hr. Godsforvalter.</p>

<p>&mdash; Jo saamæn gaar det magelig an, nu skal De
bare se! &mdash;</p>

<p>Han holdt sin Kop hen, og Kristine maatte skovle
alt Flødeskindet op af sin Kop og komme det over
i hans, medens hun rystede paa Haanden af Latter.</p>

<p>&mdash; Se saa, lille Frøken, nu blev vi begge hjulpet,
og jeg siger mange Tak for Flødefisken; &mdash; ja saadan
kaldte vi det som Børn, naar Moder gav os
en Theske fuld af Flødeskind ... Aak ja, &mdash; aak
ja! ... Det er dog den bedste Tid i Ens Liv, det
er saamæn Barndommen.</p>

<p>&mdash; Det synes jeg virkelig slet ikke.</p>

<p>&mdash; Ikke det ... Og De maa dog have haft et
rart Hjem, &mdash; Deres Fader er saadan en prægtig
Mand &mdash; saadan lidt af den gamle Skole, men rigtig
saadan &mdash; aa &mdash; ... Naa, men det forstaar sig,
Ungdommen, den er jo ogsaa &mdash; ... Aak ja! ...
Ah, vær saa artig, Hr. Hjorth, vær saa artig!</p>

<p>&mdash; Nej, bliv dog endelig siddende, Hr. Godsforvalter.</p>

<p>&mdash; Nej, paa ingen Maade, paa ingen &mdash;. Skulde
jeg blive her og tage Pladsen op for en værdigere?
... Saadan et Par Forlovede, de er jo ligesom et
Par røde Køer, som vi siger her paa Landet ...
Det vèd vi nok ... Ja, det er ikke, fordi jeg selv
nogensinde har været forlovet ... Aak nej!&nbsp;...</p>

<p>Hjorth blev imidlertid staaende med Albuen støttet
paa Klaveret, og Godsforvalteren fandt sig i at
blive siddende.</p>

<p>&mdash; De kommer vel paa Skovballet imorgen Aften
og faar Dem en Svingom med Deres Kæreste? ...<span class="pagenum"><a name="Side_220" id="Side_220" title="[S. 220]"> </a></span>
Ja jeg siger ligefrem Kæreste, for jeg kan ikke udstaa
det Ord »Forlovede«; &mdash; der er saadan noget
koldt og selskabeligt ved det ... Derimod »Kæreste«!
hvad ligger der ikke i det Ord! &mdash;</p>

<p>&mdash; Nej, min »Kæreste«, sagde Kristine med en
aller kæreste lille Vrængning efter Ravn, &mdash; han
kommer saamæn slet ikke, for han tager til København.</p>

<p>&mdash; Saa? &mdash; allerede! ... Har De ogsaa Hjærte
til det?</p>

<p>&mdash; Aa ja, for min Skyld, Niels! &mdash; du kunde dog
gærne blive den ene Dag.</p>

<p>&mdash; Nej, jeg kan virkelig ikke, kære Kristine ...
Skolen venter ikke paa mig, og det gaar ikke an,
at jeg begynder med at forsømme.</p>

<p>&mdash; Det er saa længe siden, vi har været paa Skovbal
sammen.</p>

<p>&mdash; Skal der nu være Skovbal igen? spurgte Herredsfogden,
som ogsaa var flygtet fra Theologerne<span class="corr" title="tilføjet: .">.</span></p>

<p>&mdash; Ja, der skal saamæn, imorgen; &mdash; nede ved
Skovvang Sø, svarede Godsforvalteren.</p>

<p>Kristine var sprunget op og gik hen til Vilhelmine,
der nu var færdig med at skænke Kaffe. Herredsfogden
kastede sig ned i Sofaen ved Siden af Ravn.</p>

<p>&mdash; Ved Skovvang Sø? ... Ja men, hvorfor Satan
har De givet Tilladelse til det?</p>

<p>&mdash; Aa, hvorfor skulde jeg dog ikke &mdash;</p>

<p>&mdash; Æh, nu skal der jo danses den ene Uge her
og den anden dèr, &mdash; det gaar saagu min Sæl i èn
Guddommelighed.</p>

<p>&mdash; Ja Herregud, man maa dog unde dem en billig
og uskyldig Fornøjelse.</p>

<p>&mdash; Ja, den kan sgu ellers blive dyr nok, naar den<span class="pagenum"><a name="Side_221" id="Side_221" title="[S. 221]"> </a></span>
har trukket Renter i ni Maaneder ... Uskyldig!
ja den er Fan'en er den ... Nej, Ravn! <em>De</em> hører
sgu ikke længer til de naive, det kan De ikke bilde
saadan en gammel Praktikus som mig ind.</p>

<p>&mdash; En frisk Cigar, Herredsfoged, De sidder jo og
brænder Læberne, sagde Pastor Krarup og rakte Kassen
hen imod ham. Vil De ikke med ud i Haven
og trække lidt frisk Luft?</p>

<p>&mdash; Aa jo. &mdash; &mdash;</p>

<p>&mdash; Men jeg forstaar virkelig ikke, hvorfor netop
Hornene &mdash;</p>

<p>&mdash; Fordi, bedste Hr. Provst, for&mdash;fordi der er en
meget nøje For&mdash;Forbindelse mellem Hornenes Væxt
og det sexuelle System og følgelig ogsaa med Mælkesekretionen.
&mdash; De kan jo allerede se det paa Tyrens
og Koens Hornform. &mdash; Det er en Ko&mdash;Korelation
i Væxt ... Dersom for Exempel en Ko bliver
syg, &mdash; jeg vil sige den faar en &mdash;</p>

<p>&mdash; Ja men nu skulde De virkelig komme med
ned i Haven, Kammerraad, afbrød Pastor Krarup
ham, idet han slog ham kordialt paa Skuldren, &mdash;
saa kan De jo disputere videre dernede.</p>

<p>&mdash; Ja, ja, &mdash; nu kommer vi, nu ko&mdash;kommer
vi. &mdash; &mdash;</p>

<p>Haven var overalt, hvor man skulde gaa, et Vildnis
af Stikkelsbær- og Ribsbuske, der efterhaanden ved
at rykke frem fra begge Sider havde erobret de
gammeldags smalle Gange, som bugtede sig frem
mellem dem og kun syntes at ville give Adgang
for Bærspisere. Hist og her var der nogle mislykkede
Blomsterforsøg i nyere Stil, som Hønsene havde
vendt op og ned paa; nede langs Staldlængen glòde
en Række Georginer, Stokroser og Brandliljer midt<span class="pagenum"><a name="Side_222" id="Side_222" title="[S. 222]"> </a></span>
imellem et tørt Krat af afblomstrede Riddersporer.
Men som oftest holdt Buskene op et Par Skridt
fra Gangene, og derinde gròde Græsset frodigt, fuldt
af nedblæst Frugt under de gamle mossede Træer,
der vare tveløbne eller delte sig fra Roden af i en
fem, sex Grene som uhyre Buske.</p>

<p>Det var efter at Selskabet gennem en pludselig
Aabning i Ribsbuskettet var trængt ind paa en af
disse Plæner, at Professoren udbrød, forvirret ved
Gangenes Labyrint-Slyngning: &mdash;</p>

<p>&mdash; Det er virkelig ikke saa lille en Have, Pastor
Krarup; den maa dog koste en Del at holde i Orden.</p>

<p>&mdash; Aa, det er saamæn ikke noget videre at tale om.</p>

<p>&mdash; Nej, det kan man sgu se, bemærkede Herredsfogden,
og pillede et Par Torne ud af sine Buxer.</p>

<p>&mdash; Hvad kan De? ... He! De skal nu ogsaa altid
have noget at udsætte ... Ikke sandt, Hr. Professor,
er det nu ikke en dejlig Have? ... Saadan rigtig
vil jeg sige, som en Præstegaardshave skal være.</p>

<p>&mdash; Jo, ganske vist; &mdash; det er jo Stilen ... Naa,
man kunde maaske sige, at den hist og her var en
Smule overgròt.</p>

<p>&mdash; Overgròt? &mdash; Nej, hvor vil De hen? ... nej
paa ingen Maade ... En Have maa skam ikke være
aaben, det giver ingen Hygge ... Nej, den er saamæn
ikke overgròt.</p>

<p>&mdash; Aa nej, naar man huggede saadan to Trediedele
af Træerne &mdash;</p>

<p>&mdash; Hugge? ... nej, De kan tro nej, Herredsfoged.</p>

<p>&mdash; Se, sikken nu et dèr! ... Det kan jo næppe
staa.</p>

<p>&mdash; Nej, derfor har jeg ogsaa sat en Stiver til det
... Men saa megen Frugt, som jeg høster af det,<span class="pagenum"><a name="Side_223" id="Side_223" title="[S. 223]"> </a></span>
det gør De Dem ingen Begreb om &mdash; ikke Tanke
om, at De forestiller Dem det. &mdash; De kunde lige
saa godt forsøge paa at begribe, hvor langt der er
herfra til Sirius eller en af de andre Planeter.
&mdash; Se der er nu den Bergamot, dèr &mdash; den er hul
som et Rør; &mdash; men hvad <em>det</em> er for et Træ til at
bære, &mdash; aa, der kunde leve en hel Familje af det.</p>

<p>&mdash; Nej, det er ganske vist, at de gamle, det er
jo ofte de aller bedste.</p>

<p>&mdash; Ja, det har De nok Ret i, Hr. Professor! Nej,
kom bare ikke her og sig, at man ikke dur mere,
fordi man er bleven gammel ... He! &mdash; nej dette
nymodens, det er dog ellers &mdash;! ja, De kan tænke
Dem, Hr. Professor, jeg saà forleden &mdash; jeg var
kommen over i Haven paa Skovvang, &mdash; og saa
havde de minsandten trukket ganske bitte bitte smaa
Frugttræer i Espalier paa Staaltraad &mdash; helt ned
langs Jorden ... Ja er det nu dog ikke skammeligt
at forkrøble Guds Skabning saadan!</p>

<p>&mdash; Det har jeg ogsaa nu faaet i min Have.</p>

<p>&mdash; Ja, det kunde jeg da sagt mig selv! &mdash; Aa
Gud, hvor det ligner Dem, Herredsfoged! ... Overgròt!
... nej Deres Have er jo rigtig nok ikke overgròt.
En Høne kan jo ikke finde Skygge i den ...
Se nu saadan et Par stakkels Kærestefolk, hvordan
skulde det nu gaa dem i Deres Have? Her kan man
netop lige faa et Glimt af dem, inden de slap ind
i Filosof-Gangen ... Men hvad skulde saadan et
Par Stakler stille op i Deres Have &mdash; kan De svare
mig paa det, Herredsfoged?</p>

<p>&mdash; Ja, jeg vil sgu heller ikke have noget stillet
op i den. &mdash; For Resten kunde de da plukke Roser,
for dem skulde jeg da mene, at det er mig som har.</p>

<p><span class="pagenum"><a name="Side_224" id="Side_224" title="[S. 224]"> </a></span></p>

<p>&mdash; Ja, det er unægteligt ... Ha, ha, ha! den kunde
De dog stikke ... Aa, men nu skal De se det nyeste. &mdash;</p>

<p>&mdash; Det var som Pokker! De vil da ikke bilde
mig ind, De har Nyheder her!</p>

<p>&mdash; Ja, kom nu bare med til »Verdens Ende«.</p>

<p>&mdash; Ih, ser man det, Hr. Pastor! ... Jeg vidste
saamæn ikke, den var saa nær.</p>

<p>&mdash; Ja ha, ha, ha! ... Er det ikke et morsomt
Navn, vi har fundet til den nye Udsigtshøj?</p>

<p>&mdash; <em>Udsigtshøj</em>? ... Har De lavet en <em>Udsigtshøj</em>?
... Ja men Herregud, Mand, der er
jo ikke Guds Skabelses Tanke at se efter.</p>

<p>&mdash; Jo vist saa! over til Møllen, og &mdash; kom nu
bare &mdash; nu er Solen lige gaaet ned, saa er der &mdash; Ah,
der har vi Damerne! ... Frøken Klingenberg! vil
De følge med mig til Verdens Ende?</p>

<p>&mdash; Ja med Fornøjelse, &mdash; naar De paatager Dem
at finde Vej.</p>

<p>Ved en Tvervej stødte Toget paa Pastor Frederiksen
og Godsforvalteren, Ravn havde været saa
uheldig at løbe paa Præsten i en af Labyrintgangene
mellem Ribsene. Han maatte gribe Lejligheden
til paa privat Grund at forsikre Pastoren om, at
det smertede ham saa uendelig at skulle ligge i Proces
med Pastoren ... Men Pastoren kunde jo indse,
at han i sin Stilling &mdash;. Herregud! det var jo en
Bagatel for Godset &mdash; og han vilde saamæn være
glad, hvis det tabte Sagen, det ved Gud han vilde,
&mdash; men som gammel Jurist maatte han rigtignok
sige, at han tròde ikke, der var Udsigt til det.</p>

<p>&mdash; Nu skal jeg sige Dem noget som gammel Jurist,
sagde Herredsfogden, idet han holdt Ravn tilbage<span class="pagenum"><a name="Side_225" id="Side_225" title="[S. 225]"> </a></span>
ved et Tag i Skuldren, &mdash; ja, det haster sgu
ikke med at komme videre, for Frøken Klingenberg
har haget sig fast i Professoren, og Hjorth tager
sig Pinedød selv af Kristine henne i Nøddegangen,
&mdash; men jeg vil dog sige Dem, at det er noget forbandet
Fedteri fra Godsets Side, den Brændesag. &mdash;</p>

<p>&mdash; Naa ja, &mdash; hvad, enhver staar jo paa sin Ret.</p>

<p>&mdash; Ja Ret, ja &mdash; Fan'en heller ... Se hvad skal
det nu ogsaa til, at vi ikke faar de Regnskaber at se?</p>

<p>&mdash; Ja men Herregud, vi har dem jo ikke ... Der
har jo været saadan en græsselig Uorden &mdash;</p>

<p>&mdash; Ja vèd De hvad, Ravn, &mdash; naar en Mand som
De siger saadan og saadan, saa kan jeg naturligvis
ikke sige, at det er ikke sandt; &mdash; men Fanden skal
ta'e mig, om jeg tror det.</p>

<p>&mdash; Hm&mdash;m! ... naa ja, enhver bliver jo salig
ved sin Tro ... Men smid nu den Cigar, Henriksen,
den dur jo ikke noget, og tag en her &mdash; nej det andet
Rum, &mdash; det er en ægte Habana.</p>

<p>&mdash; Nej virkelig, &mdash; er det? ... Det var sgu ellers
rart ... Tak skal De have ... For Præstens Cigarer
&mdash; ærlig talt &mdash; saadan efter Middag ... Har De
lidt Ild! ... mange Tak ... Ah! &mdash;</p>

<p>Hjorth og Kristine spadserede, som Herredsfogden
havde bemærket, nede i den Nøddegang, der
er et uundværligt Inventarium i en Præstegaardshave.
Den gik snorlige langs med Udkanten af Haven
og havde det uundgaaelige Navn Filosofgangen,
der &mdash; ligesom <i xml:lang="la" lang="la">lucus a non lucendo</i> &mdash; har sin Oprindelse
i en Tradition om, at Præsten her memorerer
sin Prædiken. Det var den ogsaa bred nok til;
men naar en ung Mand og en ung Dame skulde
gaa der ved Siden af hinanden, var det bekvemmest,<span class="pagenum"><a name="Side_226" id="Side_226" title="[S. 226]"> </a></span>
om de enten vare meget kærlige Sødskende eller Kærester.
Hjorth og Kristine, som opfyldte den sidste
Betingelse, befandt sig meget vel dernede. Men da
de havde spadseret et Par Gange frem og tilbage,
mødte de Vilhelmine og Herredsfogdens Datter, der
lød det romantiske Navn Amanda. Det var en temmelig
lille Dame, hen imod de Tredive, med et magert
Ansigt og Haaret strittende ud over Panden,
iført en spraglet Kjole, der var saa snever forneden,
at den nødvendiggjorde Kæder mellem Støvlerne.
Hjorth havde ved Bordet haft hende paa venstre
Haand, og de havde vexlet nogle Ord, naar hun
ikke netop konverserede Pastor Frederiksen om
Brændesagen. Nu blev hun hans sejerssæle Makker
i et Kroketspil, der fandt Sted inde paa den skraanende
Blegeplads, hvor man bestandig maatte skovle
de nedfaldne Æbler bort for at kunne slaa, tage et
Tøjreb til Side, der havde trukket sin Gaffelstang
om paa skraa, løfte med Køllerne paa de lange Valdnøddegrene,
der ludede over det halve af Pladsen.</p>

<p>Saa satte det unge Selskab sig hen, for at hvile
efter Spillets Anstrængelser og Spændinger, paa en
lille Høj tæt ved, hvor Nøddegangen mundede ud;
det var det ene Hjørne af Haven; det andet, ved
den modsatte Munding af Nøddegangen, var »Verdens
Ende«.</p>

<p>De havde ikke siddet længe, før et Par lyse Benklæder
begyndte at skimtes og blive tydeligere nede
i Nøddegangens kuppelformede Mørke.</p>

<p>&mdash; Ah, dèr sidder det unge Selskab! ... Maaske
jeg kunde gøre mig fortjent til en Plads dèr paa
Bænken &mdash; skønt jeg rigtignok ikke længer tør regne
mig blandt de unge&nbsp;...</p>

<p><span class="pagenum"><a name="Side_227" id="Side_227" title="[S. 227]"> </a></span></p>

<p>&mdash; Gud, Hr. Godsforvalter, &mdash; De havde da nær
kyst Livet af mig, raabte Frøken Amanda og rykkede
ud paa Bænken, saa der blev Plads mellem
hende og Kristine.</p>

<p>Damerne havde vel derfra haft en fortryllende Udsigt
til Solnedgangen? ... Aa de havde spillet Kroket
... Det var rigtig Skade! ... Solen var gaaet
saa dejlig ned ... Aa, der var noget saa stemningsrigt
ved Solnedgang! ... Det var ligesom den bragte
alt det gode i Menneskenaturen op!</p>

<p>Men Kristine, der ikke havde set Solnedgangen,
var som en Følge heraf paa sit ondskabsfuldeste, og
drillede Ravn ved det nærgaaende Spørgsmaal, om
han nu ogsaa hyppig besaà Solopgangen? ... aa,
den var endnu meget stemningsfuldere end Solnedgangen
... Og saa drev den al Magelighed ud af
Menneskekroppen!</p>

<p>&mdash; Nej, men det er virkelig utaaleligt! ... Saadan
en Drillepind De ogsaa er! ... Er hun ogsaa
saadan mod Dem, Hjorth? Saa er det virkelig al
Ære værd, at De har holdt saa længe ud.</p>

<p>&mdash; Det er vistnok netop det aller holdbareste,
naar der ikke er for megen Enighed, bemærkede
Frøken Amanda med et erfarent Tonefald. &mdash; Ønsk
De bare, at Deres Tilkommende bliver dygtig drilsk.</p>

<p>&mdash; Nej hør, Frøken Henriksen, De er blodig! ...
Frøken Kristine er ogsaa slem, men De er blodig,
det ved Gud De er! ... Haane en stakkels gammel
Pebersvend ved at tale om hans Tilkommende ...
Nej Dem tør jeg skam ikke sidde ved Siden af.</p>

<p>Han maatte virkelig holde sig saa langt som muligt
fra hende og saa tæt som muligt op ad Kristine.</p>

<p>De fandt alle, at Godsforvalteren var endogsaa<span class="pagenum"><a name="Side_228" id="Side_228" title="[S. 228]"> </a></span>
usædvanlig elskværdig den Aften. Det var i Grunden
godt, han var kommen. De sad dèr og var lige
ved at falde i Staver. Men han satte Liv i det hele,
kastede de smaa spøgende Repliker som en blød
<span class="sic" title="[sic]">Bolt</span> fra den ene til den anden. Hvor var han ikke
hyggelig som han sad dèr, lænet tilbage, med Armene
langs Ryggen af Bænken (og Damerne), pustende
Røgen fra sin Havaneser ud i smaa velstøbte
Ringe, overgiven, sentimental, ironisk og vrøvlende,
alt imellem hinanden, som om han bestandig for
at glæde de andre valgte netop den Tone, som hans
Erfaring sagde ham just i det Øjeblik var bedst
egnet til at holde Stemningen i Hjulsporet paa den
behagelige Middelvej, &mdash; en venlig, skæmtefuld, kær
gammel Onkel.</p>

<p>&mdash; Men nu maa vi virkelig gaa op til de andre;
&mdash; det gaar ikke an. Jeg skal ogsaa snart lave The,
sagde Vilhelmine.</p>

<p>&mdash; Herregud, &mdash; jeg syntes, vi havde faaet det
saa rart hernede.</p>

<p>&mdash; Aa, Godsforvalteren er for doven, han gider
ikke rejse sig. Kom, nu skal vi trække Dem op.</p>

<p>&mdash; Ja, De kan sagtens gøre Nar, Frøken Kristine.</p>

<p>Det var blevet saa mørkt, at Amanda gav et
lille Hvin fra sig, da hun traadte ind i Nøddegangen.
Men Hjorth gik ved Siden af hende, og Vilhelmine
førte resolut an. Godsforvalteren og Kristine fulgte
bag efter, ganske tæt ved.</p>

<p>&mdash; Aa, det var da kedeligt!</p>

<p>&mdash; Hvad er det, Hr. Godsforvalter?</p>

<p>&mdash; Jeg tabte min Signetring, &mdash; den gled ned af
Fingren lige her.</p>

<p>&mdash; Naa, den skal vi nok finde.</p>

<p><span class="pagenum"><a name="Side_229" id="Side_229" title="[S. 229]"> </a></span></p>

<p>&mdash; Ja<span class="corr" title="var: .">,</span> jeg vilde rigtignok nødig &mdash;. Den kunde
ligge og ruste, eller nogen kunde træde paa den
... Det er mig saadan en kær Erindring fra min
Moder ... Aa<span class="corr" title="var: .">,</span> om Forladelse!</p>

<p>Han var kommen til at støde blødt mod hendes
Pande, idet de begge bøjede sig. Kristine lo.</p>

<p>&mdash; Nej, hvor her dog er mørkt.</p>

<p>&mdash; Ja nu &mdash; nej, jeg har ingen Tændstikker hos
mig.</p>

<p>Han maatte nøjes med at faa Cigaren til at gløde
stærkere. Den kastede pludselig opblussende, røde
Lys over hendes Ansigt og de enkelte glinsende
Haar, der krusede sig ved Tindingen; og saa dukkede
hendes Ansigt igen tilbage i Mørket. Men den
tætte, stærke Røg fik hende til at hoste saa voldsomt
i hendes bøjede Stilling, at han maatte holde
paa hende. Saa lo de begge igen.</p>

<p>&mdash; Aa her er den, udbrød Godsforvalteren.</p>

<p>Der var gaaet flere Minutter; de andre vare ikke
til at høre.</p>

<p>&mdash; De er vist gaaet her ned ad, det er ogsaa det
nærmeste, sagde Kristine, da der midt i Nøddegangen
aabnede sig en Vej ind i Haven.</p>

<p>Men Godsforvalterens skarpe Øre mente nu at
kunne høre dem længer nede. Det forekom ham ogsaa,
at de havde talt om »Verdens Ende«. Naa, de
kunde jo gærne gaa derop. For hun var vel ikke
bange for Mørket.</p>

<p>Nej, Gud bevares! hvor kunde han tro? naar han
var med!</p>

<p>Det var umuligt ikke at komme til at støde til
hinanden i det Mørke og den Sneverhed. Og kom
Kristine efter saadan et blødt Guttaperka-Puf blot<span class="pagenum"><a name="Side_230" id="Side_230" title="[S. 230]"> </a></span>
et Par Tommer ud til Siden, saa var hun strax inde
i det kolde, dugvaade Hasselløv og maatte med et
lille Hvin tilbage igen, saa det blev Ravns Tur at
komme over i Grenene. Det var en Uendelighed af
Smaaskub og Beskyldninger, af Latter og Undskyldninger,
af Forsikringer om, at det gjorde Ingenting,
slet Ingenting, de havde jo heller intet at lade hinanden
høre, af Smaavitser fra Ravn, som at »de tog
det paa bedste Beskub, he, he, he!«</p>

<p>Og saadan kom de da omsider til »Verdens Ende«.</p>

<p>Men der var ingen dèr.</p>

<p>&mdash; Det er for Resten en hyggelig Plet! ... Og
saadan en smuk Aftenklarhed i Luften ... Skal
vi ikke sætte os lidt ned, &mdash; da vi nu dog er kommet
her? ... Theen er vist ikke færdig endnu.</p>

<p>Bænken var lille; det var egentlig ikke at kalde
andet end en meget bred Træ-Lænestol; men Kristine
havde siddet i den med Hjorth, saa hun vidste,
der var Plads til to. Rigtignok var Godsforvalteren
lidt triveligere, men det kunde dog nok lade sig
gøre med en god Vilje og ikke altfor sarte Hofter.</p>

<p>Den afhøstede Rugmark ligefor med sin bleggule
Flade, brudt af Travehobenes lave Voldrækker, højnede
en Buelinje mod en skyfri Himmel, der var
farveløs bleg og kun henne tilhøjre havde en tynd
rødgul Anstrygning: foran denne Smule Farve stod
Møllen med den kulsorte kluntede Trækasse hvilende
paa Toppen af den lille Murkegle, strittende med
tre ubevægelige Vinger. Bladene i Elmetræernes Kroner,
der bøjede sig frem over Bænken, stod ganske
ubevægelige. Det tegnede til et smukt Vejr den
næste Dag. Hvis det blev saadan en Aften, havde<span class="pagenum"><a name="Side_231" id="Side_231" title="[S. 231]"> </a></span>
Skovballet rigtignok Held med sig! ... Han vilde
ogsaa komme derned et Øjeblik ... Denne landlige
uskyldige Folkeglæde fandt han saa idyllisk ...
Han foretrak langt den fremfor at se paa et stort Bal
... Hun maatte da endelig ogsaa komme, selv om
hendes Kæreste tog til Byen.</p>

<p>Ja hvis Godsforvalteren vilde danse med hende,
saa vilde hun nok komme, for ellers vidste hun rigtignok
ikke, hvorfor hun skulde gaa derhen, naar
Niels ikke fulgte med.</p>

<p>Danse! vilde hun virkelig danse med ham! &mdash; saadan
en gammel Kavaler ... Det havde han rigtignok
ikke tænkt paa ... Naa, men en lille Svingom
... Naar han turde smigre sig med, at han gjorde
hende en Fornøjelse ... Selv om han gjorde sig
lidt latterlig &mdash; Herregud! &mdash; hvad vilde han ikke
gøre, naar hun bad ham derom &mdash; &mdash;</p>

<p>&mdash; For&mdash;fordi Fe&mdash;Felterne paa Spejlet er en Fo&mdash;Fortsættelse
af Fe&mdash;Felterne paa Yveret &mdash;</p>

<p>Godsforvalteren slap Kristines Haand, som han
kærtegnede med onkel-venlige Strøg af sin buttede
kattebløde Pote. Kristine begyndte at fnise.</p>

<p>&mdash; Hvad det be&mdash;beviser, Hr. Provst? ... det
be&mdash;beviser, at der er en Ko&mdash;Korelation i Væxt.</p>

<p>&mdash; Ja men, staar Haarvæxten paa Yveret da i
Forbindelse med Malkeevnen, det er det vi skulde
have at se, Hr. Kammerraad?</p>

<p>&mdash; Ja, det er netop det! ... Kan De bevise os
det?</p>

<p>Stemmerne vare nu ganske nær, og der var kun
èn Vej til Verdens Ende; man kunde ikke komme
bort.</p>

<p>&mdash; Gud, Hr. Godsforvalter! hviskede Kristine.</p>

<p><span class="pagenum"><a name="Side_232" id="Side_232" title="[S. 232]"> </a></span></p>

<p>&mdash; Nej, det har De Ret i, Hr Proprietær! Det er
dèr Theorien har sit Hul!</p>

<p>&mdash; Hvad, Ra&mdash;Ravn! er De her &mdash;?</p>

<p>&mdash; Og Kristine, udbrød Provsten.</p>

<p>&mdash; Ah, vi kom da ikke til Ulejlighed? spurgte Proprietæren.</p>

<p>&mdash; Paa ingen Maade! vi var netop gaaet herhen,
fordi vi ventede at træffe Selskabet her. &mdash; Men nu
er det vel bedst, at vi kommer tilbage til Theen.</p>

<p>Denne Gang var det Kammerraaden, der underholdt
Kristine med sin pludrede Ordstrøm, hvis Løb
hun ikke altid kunde følge, ør i Hovedet som hun
var af sin tête à tête med Ravn og den pludselige
Afbrydelse. Men hun opfattede dog, at han en Tid
lang konverserede hende om den nye Plag, som hendes
Fader havde lagt til &mdash; den grønne &mdash; Magen
til den, han havde solgt til Provsten &mdash; men det
kunde hun vel ikke huske? &mdash; Brillant Stykke Hest!
&mdash; Ja men den ny, den saà ellers ud til &mdash; den kunde
sgu ogsaa nok &mdash; med Tiden &mdash; det ved Gud den
kunde. Og bagved underholdt Proprietær Kolding
Godsforvalteren og Provst Storm om Dyrskuet i
Slagelse ... Naa, de havde ikke været der? &mdash; Ja,
de skulde dog set det Kvæg, som Kammerraaden
havde taget Præmie paa. Ja, det var nu efter hans
Mening en ren Skandale. &mdash; Det duede? &mdash; ikke
Tale om &mdash; saadan. Og saa var det fodret op, rent
vanvittigt sgu. Han turde holde en Parè paa, at
sex af ti, de vilde kaste ... Nej, saa var der da fra
Kragerupgaard, &mdash; det var sgu fine Varer ... Men
naar man er Kammerraad Sommer! &mdash;</p>

<p>Der var tændt Lys i Havestuen, og Theen blev
budt rundt tilligemed skaaret Smørrebrød og Sølvbakker<span class="pagenum"><a name="Side_233" id="Side_233" title="[S. 233]"> </a></span>
med Sandkage. Samtalen var døsigere, og bevægede
sig mellem to og to. I Grunden begyndte
man at blive ked af hinanden og vilde helst slubre
Theen ned i Ro og Fred uden Forpligtelse til at være
morsom. Kun Pastor Krarup var utrættelig som
Vært; &mdash; med straalende Ansigt, hviskende Fortrolighed
og kordiale Bevægelser gik han fra den ene
til den anden og holdt endnu Selskabet i Aande.</p>

<p>Men næppe var Theen sunken, før den ugemytlige
Herredsfoged lod spænde for sin Vogn, og dermed
var Tegnet til Opbrud givet. &mdash;</p>

<p>Da deres Tur endelig kom, satte Hjorth og Kristine
sig op i den bageste Agestol paa Per Andersens
lille aabne Fjervogn. Foran Kristine sad Kusken,
en lang Dreng, paa Nippet til at blive Karl, der
holdt sig i en ubevægelig værdig Stivhed med en
høj Hals under det snorlige afskaarne Nakkehaar.
Han kørte paa den sindig godmodige Bondemaner,
idet han lod Hestene løbe, omtrent som de vilde,
og af og til, yderst forsigtig, berørte den Nærmers
venstre Bov med den lange hvide Piskesnært.</p>

<p>Vognen rullede blødt ned ad den stenløse Bivej,
uden Hjulrumlen, med en svag Piben af Axlerne,
jævnt travende Hovslag, Prusten, og Klirren af Seletøjets
Ringe. Det var kun Bevægelsen fremad, der
gav den behagelige Fornemmelse i Ansigtet af en
fin Modvind gennem den linde Luft. Hegn, Bondehaver
og Skove smeltede sammen rundtom i en
ensformig og ligesom søvntung Dunkelhed, hvori kun
de nærmeste Stubbemarker satte blege lyse Pletter.
De nærmeste Buske og Træer kom dem imøde, løsende
sig ud fra Mørket, og drog forbi dem og forbi
Gaarde og Hegn længer borte, der kom langsommere<span class="pagenum"><a name="Side_234" id="Side_234" title="[S. 234]"> </a></span>
samme Vej, frem imod Vognen og bort bag ved
den, medens langt borte et sort bølgende Bakkedrag
syntes at følge langsomt frem med de Kørende,
Men over Cirkelfladen af Jordens bløde og ligesom
lodne Dunkelhed hvælvede sig Himmelkuplen med
et metallisk glat Mørke, der blev blankt mod Horisonten,
fuldt af stenagtig Tindren og Blinken af
de talløse Stjærner, mellem hvilke nu og da et af
Augustsværmens Stjærneskud trak sin lange gyldne
Buelinje.</p>

<p>Kristine havde i Begyndelsen været overgiven lystig,
drævet efter Professoren, pludret efter Kammerraaden,
mjavet efter Godsforvalteren, medens hun
af og til brød af med Latteranfald, der bøjede hende
frem over Forlæderet eller kastede hende helt tilbage
i Hjørnet af Sædet, saa at man kunde frygte
for, at hun skulde falde baglængs ud. Og naar Hjorth
ikke kunde holde ud at le saa længe som hun, udbrød
hun: »Du er da ogsaa en Tværdriver i Aften,
Niels, er du søvnig?« &mdash; Men han forsikrede, at han
var slet ikke søvnig. Saa var hun bleven roligere
og tilsidst ganske tavs; hun lænede sig tilbage og
saà op paa Himlen.</p>

<p>&mdash; Nej, hvor de dog flimrer deroppe! ... Det
er ligesom der blæste en Storm; man kunde blive
bange for, at de skulde gaa ud med det samme ...
Aa! saà du det Stjærneskud? ... Mon det nu skulde
være en Engel, der flyver ... Ja, det er slet ikke
noget at le af ... Det sagde en af Lærerne paa Højskolen,
at Folk havde tròt ... Han sagde ogsaa,
at der var andre, der tròde, det var noget andet,
men det kunde jeg ikke forstaa ... Tror du ikke
paa Engle, Niels?</p>

<p><span class="pagenum"><a name="Side_235" id="Side_235" title="[S. 235]"> </a></span></p>

<p>&mdash; Nej.</p>

<p>&mdash; Ja men, skulde du egentlig ikke det?</p>

<p>&mdash; Skulde?</p>

<p>&mdash; Ja, jeg mener &mdash; naar du bliver Præst, skal
du saa ikke præke om Engle.</p>

<p>&mdash; Aa, der er saa meget andet, som man kan
præke om.</p>

<p>&mdash; Ja, det er der jo nok ... Men det meste er
saa fælt kedeligt at høre paa ... Nej, det er sandt,
det gaar nok ikke an, jeg siger det, da jeg skal være
Præstekone. Hør, Niels! &mdash; det bliver ellers morsomt,
naar vi engang kan gøre saadan et stort Selskab
for Præster og Provster og Herredsfogder og Godsforvaltere.</p>

<p>&mdash; Hvad vilde du nu sige, hvis jeg aldrig blev Præst?</p>

<p>&mdash; Fy, sikken et Indfald! ... Hvordan skulde
det gaa til? ... Nej, naar man er ung og stærk, saadan
som du, saa gaar man da ikke hen og dør ...
... Nej lad os ikke tale om saadan noget fælt noget.</p>

<p>Hun svøbte Shawlet tæt om sig med en nervøs
Kuldegysning over Skuldrene, og sad igen tavs.</p>

<p>Hendes Kinder vare blevne blege, men det klædte
Ansigtet godt i det matte Stjærnelys, der fik de yderste
krusede Haar til at gnistre ligesom <a class="corr" name="rett_24" id="rett_24" title="var: elekriske">elektriske</a>
oppe under Straahatten. Det fyldige Bryst bølgede
stærkt, og ved Struben kom der smaa Trækninger,
ligesom naar Graad er i Færd med at bryde frem.
Den bløde Skumplen i Vognsædet satte hendes Legeme
i svajende poppelslank Bevægelse. &mdash;</p>

<p>&mdash; Fryser du? &mdash; jeg synes det er lunt i Aften,
sagde han, da hendes Skuldre atter trak sig sammen
med en nervøs Gysen.</p>

<p>Hun rystede paa Hovedet. Og da hun saà ham<span class="pagenum"><a name="Side_236" id="Side_236" title="[S. 236]"> </a></span>
stirre paa hende, bøjede hun sig pludselig frem,
slyngede sin Arm om hans Nakke, og kyssede ham
atter og atter, medens hun klyngede sig fast til ham
med en voldsom Sitren gennem det smidige Legeme.</p>

<p>De kørte gennem en lille Bondeby. Der var lukket
og slukket rundt om. Paa den bredere Vej, hvor
Hjulsporene løb imellem hinanden og gravede sig
ned imellem spredte Sten, bumlede Vognen frem,
synkende i til den ene Side, kastende dem over
mod hinanden med en Voldsomhed, der gjorde Kyssene
til Næsestyvere og opløste Ømheden i Latter.</p>

<p>Pludselig rejste hun sig halvt op og bøjede sig
utaalmodig frem. Hvorfor kørte de dog saa langsomt,
som om de fulgte Lig. »Jens, hvordan er det,
du sidder og tjatter med den Pisk? &mdash; Slaa dog
ordenlig til, at vi kan komme afsted i en Fart. Jeg
elsker at køre hurtig, flyvende hurtig.« &mdash; Men Jens
gav kun den Nærmer en lille Ende af Snoren og
svarede tilbage uden at dreje sin lige afklippede
Nakke: »Naa, vi kommer jo sagt' tidsnok hjem, det
haar jo da ingen Jav heller.« &mdash;</p>

<p>Endelig stod de af i Gaarden. Der var intet Lys
at se. Længerne lukkede sig i en dunkel Firkant
med et mat Kalkskær forneden, afbrudt af et vældigt
Rughæs, hvis Flade fyldte den halve Gaard,
og som hævede sin gullige uregelmæssige Kuppel højt
over de sorte Tage mod det flimrende Stjærnelys.</p>

<p>Kristine trykkede paa Klinken, og de traadte ind
i Fremmerset. Hun famlede paa Bordet efter Svovlstikker,
fik tændt et Spiddelys og gik foran ham.
Lyset, som hun holdt frem for sig, gjorde hendes
Øre gennemsigtigt i et Krus af gyldent Haar og
tegnede skarpt Skuldrenes mørke, kraftige Buelinje,<span class="pagenum"><a name="Side_237" id="Side_237" title="[S. 237]"> </a></span>
der paany havde Trækninger som af nervøs Kulde.
Men foran kastede det Skyggen af hendes venstre
Haand, der skærmede for Flammen; den dirrede paa
Væggen, uhyre og sort, ligesom Haanden af en Dæmon,
der vinkede.</p>

<p>Hun satte Stagen fra sig paa Bordet og gik hen
til det aabne Vindue; ude fra Haven strøg en stærk,
krydret Duft ind af Levkøjer og Nelliker. Hun lukkede
Vinduet, trak Gardinerne sammen og fæstnede
dem med en Naal, som hun tog ud af Kjolen. Saa
gik hun langsomt, ligesom raadvild hen til Sengen,
slog Tæpperne tilbage, puslede et Øjeblik med Lagenerne,
og satte sig paa Stolen, træt, med glippende
Øjenlaag mod Lyset, medens hun glattede Folderne
paa Kjoleskødet. &mdash; Hjorth gik frem og tilbage i
Kamret, standsede, saà paa sit Uhr og gav sig til
at trække det op.</p>

<p>&mdash; Rejser du saa virkelig imorgen?</p>

<p>&mdash; Ja jeg gør &mdash; det gaar virkelig ikke an, at
jeg bliver ... Jeg maa tage med Morgentoget, saa
vi skal tidlig op ... Klokken er allerede mange
... God Nat, Kristine.</p>

<p>Men i Stedet for at sige Godnat, slyngede hun
Armene om ham, trak ham ned til sig og hviskede
ham nogle Ord ind i Øret, medens hendes blege Ansigt
blev blussende rødt.</p>

<p>&mdash; Nej, nej, Kristine, svarede Hjorth hurtig, idet
han rejste sig, &mdash; det er Synd! ... Nej, &mdash; og &mdash;
det er kun et Øjebliks &mdash; det vil gaa over hos os
begge ... Og &mdash; desuden, &mdash; du vilde komme til at
angre det.</p>

<p>&mdash; Og du da? &mdash; &mdash;</p>

<p>Et Par Minutter efter trippede Kristine om i sit<span class="pagenum"><a name="Side_238" id="Side_238" title="[S. 238]"> </a></span>
Kammer, rivende og flængende Klæderne af, som
blev spredte over Gulvet. Hun slukkede Lyset og
krøb i Seng, hvor hun kastede sig frem og tilbage
under den store blaadigtens Dyne, der trykkede
hende ned som en Mare og rugede en sveddrivende
utaalelig Hede ud af hendes opildnede Legeme. Hun
rullede sig sammen, trykkede Ansigtet ned i Puden
og brast i en krampagtig Hulken. Og midt under
Graaden stønnede hun atter og atter med en Stemme,
der i Lidenskaben genfandt sin usminkede Bondedialekt:
&mdash;</p>

<p>&mdash; Hvo'for <em>vilde</em> han itt', naar <em>jæ'</em> vilde? &mdash;</p>



<hr class="chapbreak" />
<h2><a name="KAPITEL_XXIV" id="KAPITEL_XXIV"></a>XXIV.</h2>


<p>Over Skranken af strittende sorte Grankviste,
under Guirlander af Bøgegrene, hvis nederste Blade
vare grønt gennemildnede, var det aabne Bræddeskur
fuldt af et rødt Lys. Det faldt ned fra Lamperne
foroven og luede paa de blanke Messinginstrumenter,
som gabede med sorte Mundinger ud mod
»Salônen«, det blev dobbelt rødt paa de oppustede
fordrukne Ansigter, der blæste og spyttede i Trompeterne,
og paa de klodsede Hænder, som førte
Buerne, men det forsøgte forgæves at spejle sig i
Violinerne, hvis Træ var for mat til at reflektere.</p>

<p>Men Lyset naàde kun svagt ud paa Dansegulvets
aabne Cirkel, hvor Parrene drejede sig i en kluntet,
langbenet Polka med svingende, stive Frakkeskøder<span class="pagenum"><a name="Side_239" id="Side_239" title="[S. 239]"> </a></span>
hvirvlende korte Skørter, vimplende Baand under
store besynderlige Papirsbaloner, der drejede sig med
deres flagrende Strimler og smaa Flag paa Reb, der
vare trukne tvers over Salongulvet fra en Cylinderkreds
af granviklede Stænger.</p>

<p>Bagved Dansepladsen, inde under Træskyggen, hævede
sig en graa Trekant, utydelig, med udflydte
Vinkler og Kanter; midt i den, omtrent i Diagonalernes
Skæringspunkt, brændte en lille tilsløret og
udvisket Flamme &mdash; som en Lygtemand dybt inde
i Taagen. Saa kom Skoven, rejsende de mørke ubevægelige
Toppe mod en bleg Himmel, ludende med
de tætte Løvmasser, der endnu havde et grønt Skær
rundt om sorte Skygger ned imod den spejlhvide
Sø. Dens anden Bred var en langstrakt Bakkelinje;
over den havde Luften endnu et blegt Orangelys,
og op imod det stod Skovvangs Ladebygninger med
de kolossale knækkede Spaantage, som dog overragedes
af Stakkehavens mægtige Rughæs.</p>

<p>Møller Kristensen, der havde staaet og betragtet
alt dette, begyndte at blive ked af at se paa Dansen,
der ikke længer var for hans Alder, og følte Trang til
en Hjærtestyrkning. Han gik hen imod den trekantede
Taage med Lygtemanden i, som ved nærmere
Eftersyn viste sig at være Sejldugsgavlen af et langt
Beværtningstelt, midt i hvilket der brændte en enlig
Lampe. De fleste Bænke vare optagne og henne fra
Enden lød bestandig Bestillingsraabene: &mdash; en Kaffepuns,
&mdash; to Sodavand &mdash; en Toddy &mdash; to Bajere!</p>

<p>Mølleren bestemte sig for Kaffepuns, og fandt sig
en Plads ved Siden af Ole Rasmussen fra Vindrup
Overdrev og Sønnen Hans.</p>

<p>&mdash; Naa, er I ogsaa kommen her i Aften?</p>

<p><span class="pagenum"><a name="Side_240" id="Side_240" title="[S. 240]"> </a></span></p>

<p>&mdash; Ja, vi skulde jo se paa Stadsen.</p>

<p>&mdash; Ja, det skulde vi jo da li'egodt.</p>

<p>&mdash; Skaal, Ole! ... Skaal, Hans! ... Kan det ogsaa
gaa, at en af de Unge sidder her og er Bænkeslider?</p>

<p>&mdash; Ja, Hans haar jo ogsaa været ovre aa danse.</p>

<p>&mdash; Ja, det haar jeg jo da li'egodt &mdash; men &mdash; at,
jeg syn's dog &mdash; &mdash;</p>

<p>»En Arraks, en Gang rundt!« raabte Henrik Larsen
ved Bordet bagved dem. &mdash; &mdash;</p>

<p>&mdash; Det er svært, saa Henrik er højtmælet i Aften,
sagde Mølleren. &mdash; Skaal, Ole!</p>

<p>&mdash; Skaal igen, Møller! ... Ja, han haar nu ogsaa
en urimelig høj Snaps paa.</p>

<p>&mdash; Saa? ... ja saa bliver det sgu'tte første Gang. &mdash;</p>

<p>»Du haar jo danset med hender hele Tiden, Henrik.«</p>

<p>»Ja hun er ogsaa den eneste, der er værd at danse
med. De andre kan sgu gaa hjem og lægge sig; de
er jo ligesom Dragkister i Jordskælv.«</p>

<p>»Ja, det var sgu Synd og Skam, at Hjorth skulde
gaa hen og snappe hender, &mdash; for hun er li'egodt
itte den, hun haar vaaren.«</p>

<p>&mdash; Det maa ellers være en underlig Fornøjelse,
at ligge og rende efter andres Kærester, bemærkede
Mølleren til Ole, temmelig højt, &mdash; for han ærgrede
sig paa sin Ven Per Andersens Vegne over al den
Snak om Kristine.</p>

<p>»Sagde du »ligge og rende etter«, Kristensen? ...
Da vil jeg ellers betro dig, at Henrik Larsen og jeg,
vi behøver itte at »ligge og rende« etter nogen, &mdash; og
jeg har heller itte gjort det med hender, &mdash; andet
end hun kan sgu gøre for mig, hvad hun vil ...
Men jeg skal, Fa'en ta'e mig, vise jer, at hun vil<span class="pagenum"><a name="Side_241" id="Side_241" title="[S. 241]"> </a></span>
danse med mig og inte med nogen anden ... Men
for Resten angaaendes den Kæreste, saa er det jo
noget Vrævl, &mdash; det bli'er jo inte til noget &mdash; han
kerer sig jo inte om hender, ellers kunde han da
fulgt hender herud i Aften.... Men han haar sgu
sine Tøser inde i Byen, den er jo klar!«</p>

<p>Dermed brød Henrik Larsen op og forlod Teltet
med sit støjende Tilhæng.</p>

<p>Der var bleven lysere paa Dansepladsen. De kulørte
Lamper vare tændte og hang under Løvet som
store straalende Vidunderfrugter, fra hvilke der faldt
et broget Skær over de Dansende. Der var ude paa
Gulvet en tæt hvirvlende Vrimmel, hvis Par busede
paa hinanden og trampede, saa Salônen rystede,
medens Trompeterne skrattede, som om de vilde
blæse deres sidste Vejr bort. En tung Atmosfære
af harsk Pomade, Bræddelugt, Sved og Granduft
med en tæt Tilsætning af Støv svævede over det
Hele i den ubevægelige Luft.</p>

<p>Men det var forgæves, at Henrik Larsen undersøgte
baade Siddepladserne langs Dansecirklen og
Hvirvlen derude, som bestandig udstødte Par og optog
nye &mdash; Kristine var der ikke.</p>

<p>&mdash; Jeg synes ikke, du danser, sagde Mølleren ondskabsfuld.
Han var fulgt bag efter med Ole og Hans.</p>

<p>&mdash; Jeg kan sgu'tte finde hender ... Hun er nok
taget hjem, svarede Henrik slukøret.</p>

<p>&mdash; Ja &mdash; ha &mdash; hun har nok kedet sig, bemærkede
Ole.</p>

<p>&mdash; He! &mdash; ja det er med saadan et Par Kærestefolk,
&mdash; de har dog ikke andet end hinanden i Ho'edet
... Det er kunstigt aa tænke paa, sagde Mølleren.</p>

<p>&mdash; Ja, det er li'egodt vis. &mdash;</p>

<p><span class="pagenum"><a name="Side_242" id="Side_242" title="[S. 242]"> </a></span></p>

<p>Men Kristine var dog ikke gaaet hjem.</p>

<p>Hun stod bagved Beværtningsteltet sammen med
Ravn. De betragtede det zigeuneragtige Køkken i
fri Luft, &mdash; en stor Kedel, der hang i en Tværgren
over et Par Gaffelgrene, og som var slikket sodsort
af de spillende Luer, der af og til blussede fyrig op,
med store Strejflys op imellem Bøgeløvet, og med
en uhyre Slagskygge hen paa Teltgavlen af en svær
Kones Bagdel, medens hun stod paa Hovedet i
Kaffekassen. De lo, saa de maatte holde sig ved hinanden,
da hun efter at have slaaet en Øse Vand i
Kedlen var lige ved at sætte sig med sin umaadelige
Skørtemasse i et lille skævt Lys, som i en Flaske
stod paa en stor Bøtte.</p>

<p>Saa spadserede de videre ad en lille Sti nede ved
Søen, hvor Larmen fjærnede sig mere og mere, og
hvor der var en sikrere Ensomhed nu end nogensinde.
Han havde slynget Armen om hendes Liv og
hviskede til hende med sin mjavende Fistelstemme.
Det var en underlig tør, varm Luft; Græsset var
dugfrit. De vare komne ind, hvor der ingen Sti var
længer, og satte sig i den dybe Skygge af nogle store
Bøge.</p>

<p>&mdash; Det er saa varmt, saa trykkende &mdash; jeg kan
næppe faa Vejret.</p>

<p>&mdash; Saa løs en Smule op, min søde Pige, her er
jo Ingen at genere sig for.</p>

<p>&mdash; Nej, nej, sagde hun leende og slog ham over
Fingrene, der famlede paa hendes Bryst. &mdash; Jeg kan
nok hjælpe mig selv.</p>

<p>Hun knappede et Par Knapper op, trak Kjolen
lidt til Side, lænede sig tilbage, og aandede dybt.</p>

<p>Himlen over Trækronerne havde kun et Par matte<span class="pagenum"><a name="Side_243" id="Side_243" title="[S. 243]"> </a></span>
glimtende Stjærner i sit blege Mælkeblaa, der hvidnede
sig nedad mod Synskredsen; paa denne hvide
Grund ligefor stod nogle tuschsorte hældende Elmetræer
ligesom klistret op, flade, silhouetagtige. Men
til Siden havde Løvet endnu Form og et Stænk af
brungrøn Farve. Græsset skraanede grønt, med et
Skær som af en selvlysende Flade, der blændede og
skar i Øjnene, ned imod Søen, der strakte sig taageløs,
blank-hvid som Glas. Af og til kom langt borte
fra nogle skrattende, falske Trompettoner. Men rundt
om kaldte usynlige Græshoppe-Hanner paa Hunnerne,
idet de med deres Vingevioliner frembragte den svirrende,
æggende Musik, der paa en Gang er saa sylfin,
som spilledes den af Græsstraa paa »den flyvende
Sommers« sølvskinnende Spindelvævs-Strænge, og saa
spæd larmende, saa gennemtrængende metallisk som
en bitte lille Janitschar-Musik; &mdash; den syntes at faa
en uendelig Forstærkning af Musikanter, som vilde
den fylde hele Rummet, den blev voldsommere med
hvert Sekund, idet Tankerne overdøvedes af den meningsløse
Larm, Blodet opildnedes af de flimrende
smaa Lydflammer, Sanserne sporedes af de skarpe
Toner, indtil alt syntes at forgaa i den voxende,
dirrende Jubelmusik af en brutal Elskov.</p>



<hr class="chapbreak" />
<h2><a name="KAPITEL_XXV" id="KAPITEL_XXV"></a>XXV<span class="corr" title="tilføjet: .">.</span></h2>


<p>&mdash; Vi hævde altsaa Syndefaldet som en enkelt,
virkelig forefalden Begivenhed, &mdash; og afvise hermed<span class="pagenum"><a name="Side_244" id="Side_244" title="[S. 244]"> </a></span>
de moderne Bortforklarings-Forsøg, som efter Kants
Exempel vil forflygtige det til en Mythe, &mdash; for ikke
at tale om det moderne Hedenskabs Forvrængninger,
der minder om visse gnostiske Sekter, som stillede
hele Biblen paa Hovedet og gjorde det onde
til godt og det gode til ondt ... Saaledes kalder
<em>Hegel</em> Paradiset for en Dyrehave, hvor kun Dyr
og ikke Fornuftvæsener kunde trives, og <em>Schiller</em>
forstaar Guds Forbud som Instinktets Røst og
Syndefaldet som Fornuftens første Vovestykke og
Begyndelsen til moralsk Tilværelse, som uden Modsigelse
er den største og lykkeligste Begivenhed i
Menneskehistorien; Mennesket var derefter for ædelt
til Paradiset. &mdash; De vil finde disse skrækkelige Ord
anførte i Deres Kompendium, lad mig se &mdash; Side &mdash;</p>

<p>Medens Professor Petersen gav denne Udvikling,
havde Hjorth paa en af Tilhørerbænkene en kildrende
Gysen ved pludselig at høre Schillers Navn
paa dette uventede Sted, ved ligesom at se Dioskuren
staa midt i det theologiske Auditorium, en Gysen
som den, en ung Mand føler, naar han i et Selskab
af ligegyldige Fremmede, midt i et Væv af Trivialiteter,
med et hører En udtale hans Elskedes Navn.
Han saà op paa Professoren, der, med sit aller enfoldigste
Udtryk præget paa det brede Bondeansigt,
rystede bekymret paa Hovedet ad de menneskelige
Geniers Forvildelser, medens han bladede i Bogen,
&mdash; og paa Studenterne rundt om, der dyppede deres
Penne og skrev i deres Kollegier: »Skrækkeligt Ord
af Schiller, Komp. § 29.« Aldrig havde han før saa
klart følt, at han ikke hørte hjemme iblandt dem,
aldrig havde han været saa stolt af at vide sig i
Pagt med en anden Aand. Og medens han omfattede<span class="pagenum"><a name="Side_245" id="Side_245" title="[S. 245]"> </a></span>
dem alle med et Blik af usigelig Foragt, var det
som om denne skrækkelige Schiller, hvem den dumme
Professor rystede paa Hovedet af, og hvem de taabelige,
smaa Studenter skrev deres uvidende Notits om,
stod statuehøj ved Siden af ham, rakte ham sin
Marmorhaand og førte ham bort fra et Sted, der
var uværdigt for dem begge.</p>



<hr class="chapbreak" />
<h2><a name="KAPITEL_XXVI" id="KAPITEL_XXVI"></a>XXVI.</h2>


<p>Han var naàt til et foreløbigt, ustadigt Hvilepunkt.</p>

<p>Han var kommen til Ende med første Del af sin
indre Nedrivelsesproces, Undergravningen, &mdash; den,
der var begyndt ved hans første Bekendtskab med
tysk Poesi. Følelsesgrundlaget for hans Kristentro
var skyllet fuldstændig bort, der var end ikke Gran
og Sandskorn tilbage deraf; &mdash; den religiøse Følelse
hos ham havde haft sit sidste opblussende Liv ved
Moderens Grav; &mdash; denne Grav var bleven dens
egen. Hvad der endnu var tilbage af hans Kristendom
var kun selve Troen paa det faktiske, tør og
kold, denne <i xml:lang="la" lang="la">fides historica</i>, som endnu kan frelse en
Katholik, &mdash; og som maaske i Virkeligheden er den,
der frelser, om ikke Protestanter, saa dog Protestantismen.
Der er næppe noget saa urimeligt, saa blottet
for al Sandsynlighed, ja saa selvmodsigende, at
det ikke ved at indprentes fra Barnsben af og aldrig
blive modsagt kan faa Præget af at være selvindlysende.<span class="pagenum"><a name="Side_246" id="Side_246" title="[S. 246]"> </a></span>
Disse Trossætninger vare blevne hærsede
ind i ham som Barn og under hans Opvæxt, han
havde selv som Voxen hærset dem ind i andre Børn,
saa det var ham umuligt nu at tænke igennem dem
eller udenom dem. Uforstaaede holdt de hans Aand
fast som en magisk Trylleformel. Han havde ikke
længer nogen Kærlighed til dem, han kunde fortvivle
over at skulle tro paa dem og rejse sig imod
dem med Foragt og Had, &mdash; men han kunde ikke
blive af med dem.</p>

<p>Det slog ham en Dag, da han læste Jakobis berømte
Udsagn, at han var en Hedning med Hovedet,
men en Kristen med Hjærtet, at ham selv var det
gaaet ganske modsat: &mdash; han var en Kristen med
Hovedet, men en Hedning med Hjærtet.</p>

<p>Den ejendommelige Udviklingsgang, som var lagt
tilrette for ham af Omstændighederne, havde ført
ham ad en usædvanlig og lang Vej, men ad den
radikaleste. Som oftest begynder Tanken Arbejdet
med Tvivl, med Modsigelser, med Beviser; men det
hændes undertiden, at naar den har fuldendt sit
Værk og fældet og ryddet, ja naar den har begyndt
sit nye Værk og bygger andet op, &mdash; saa er dog
den gamle Følelsesgrund, der i sit dybe Muld bevarer
Sæden fra den oprindelige Plantning, den er
bleven næsten urørt tilbage, og det nye bliver bygget
paa den; men en skøn Dag kommer der Grøde i den,
det spirer af Sæden, det skyder op fra de gamle Rødder,
det voxer uimodstaaelig, omstyrtende alt det
nye, det kroner og grener sig med den gamle Plantnings
Form og Højde &mdash; lige op til Keruber og Serafer.
Men hvor Begyndelsen var den, at Jordsmonnet
blev gennemgravet, løsnet fra Rødderne og<span class="pagenum"><a name="Side_247" id="Side_247" title="[S. 247]"> </a></span>
skiftet om, saa der lagde sig fed Muldjord om Sandets
barske Træer, og de tørre Egnes Buske kom til at
staa og soppe i Mosevand, &mdash; dèr ser det vel ud,
som holdt den gamle Plantning sig længer, men den
visner og raadner redningsløst og uigenkaldeligt, og
det ny skyder op af sin egen Grund og har ingen
Omvæltning at frygte. Og denne Bortvisnen og Henraadnen,
som nu tog sin Begyndelse, foregik ikke
fredelig, uden Fremskynding; efter at den moderne
Poesis Hedenskab havde skiftet Jordsmonnet, kom
Theologien for at gøre sit; &mdash; med sin Brusen af dogmatiske
Synodekampe kastede den sig over den
stakkels hellige Lunds bladfattige Kroner, knækkende
store Grene, som faldt ned og mættede Muldet med
ny Fedme; &mdash; med sine Hvirvler af <i xml:lang="la" lang="la">Rabies Theologorum</i>
splintrede den frønnede Stammer; &mdash; med
sine <span class="sic" title="[sic]">Skypomper</span> af utallige Kætterier rev den tilsidst
hele Træer op med allerede løsnede Rødder.</p>

<p>Ogsaa under denne anden og egentlige Del af Nedrivningsprocessen
sad han ved Germanernes Fødder,
&mdash; naturligvis, Theologien taler jo kun Tysk. Han
hørte næsten ingen anden Professor end Petersen,
og han var kun en dansk Kompendie-Udgave af
tysk Theologi &mdash; hvad de andre Professorer for den
Sags Skyld ogsaa var. Ellers havde han kun at gøre
med Bøger, og det var tyske Kommentarer til det
nye Testamente og tyske Kommentarer til det gamle
Testamente, tyske Dogmatiker, tyske Kirkehistorier,
tyske Isagogiker og intet andet end Tysk. Til de
store Navne og til Kætterne var han endnu kun
naàt paa anden Haand; det var mest Lærebøger,
som selvfølgelig vare orthodoxe. Der var kun Meyers
Kommentarer til Evangelierne, hvilke Professoren<span class="pagenum"><a name="Side_248" id="Side_248" title="[S. 248]"> </a></span>
havde fraraadet ham som »daarlige, meget uorthodoxe,
meget rationalistiske«; dem studerede han med
stor Iver, og de begyndte Værket ved at bortkritisere
Jomfrufødslen og Nadverdogmet, medens de
rokkede stærkt ved Skriftavtoriteten ved ubarmhjærtig
at blotte Evangelisternes indbyrdes Strid og
deres historiske og geografiske Bommerter. Men iøvrig
vare de orthodoxe Lærebøger allerede farlige, blot ved
deres Kendsgerninger og ved deres Systematisering, der
gør det ene saa truende afhængigt af det andet,
saa at der synes at fordres alt eller intet, og alt igen
synes at være saa grumme meget; det fordunklede noget
Dogmernes selvindlysende Glorie, at han lærte
deres besværlige Fødsel at kende paa Røversynoder,
hvor der sloges med Knipler, og midt i Kejserhoffets
og magtsyge Biskoppers Intriger; og denne Glorie
pudsedes ikke just synderlig klarere derved, at han
lærte de under disse velsignede Omstændigheder affødte
Formler ordret udenad paa Græsk, skønt han
ganske vist deri kun fandt halvt saa mange Modsigelser
som Ord &mdash; nemlig èn for hvert Par &mdash;,
men der er ogsaa mange Par. Ja han sugede endog
denne ætsende Gift af den legitimeste af dem alle,
selve Bøgernes Bog, om hvilken Luther i et hidsigt
Øjeblik sagde, at »den var en rigtig Kætterbog«.</p>

<p>Fra først af var det dog kun de mindre væsentlige
Dogmer, der begyndte at rokkes og lidt efter
lidt faldt bort. Hans historiske Tro skallede af, men
Kærnen syntes at være uberørt. Endnu bestandig
fremhallucinerede hans Blik Treenigheden, rigtignok
langt, langt borte i det aller blaaeste Himmelblaa,
saa højt oppe, at den i Grunden hverken gjorde
ham Gavn eller Skade, &mdash; men han saà den<span class="pagenum"><a name="Side_249" id="Side_249" title="[S. 249]"> </a></span>
dog. Rigtignok &mdash; der kom Usikkerhed i Synet,
som det sker med Hallucinationer, naar Patienten
faar Mistanke om, at der intet virkeligt er.
Ved den endeløse Strid om de to Naturer i Kristus
syntes den hellige Trinitet ham paa Nippet til at
blive Kvaternitet; &mdash; en Fare, der paa den anden
Side formindskedes derved, at den hellige Aand begyndte
at blive ham en fordægtig Personlighed, der
mer og mer flød ud i det Blaa ... Det saà dog ud
til Allehaande.</p>

<p>Hans dogmatiske Tro var som en Snedrive, der
smelter forneden og løber bort som Vand under sin
egen Brohvælving. Overfladen ligger der vel og ser
endnu ganske fast ud. Men man skal dog ikke trøste
sig til at træde paa den, for at komme over Grøften.</p>



<hr class="chapbreak" />
<h2><a name="KAPITEL_XXVII" id="KAPITEL_XXVII"></a>XXVII.</h2>


<p>Mørket begyndte at falde paa i Studenterforeningens
Konversationssal. Det havde skaaret en Skygge
skraat af fra Vinduesgardinet hen til Spillestuens
Døraabning med den lille blege Gasflamme, &mdash; en
Skygge, der gik tværs over det runde Bord, hvis
lyse Segment bar en blinkende Platmenage, og som
havde trykket sig rigtig tilrette ind i Hjørnesofaen
bag Bordet, omfavnende de værdigste Medlemmer
af den gamle Klike, som her ledsagede Kaffen og
Middagsmadens Fordøjelse med de stereotype Samtaler
under den tætte Tobakstaage. &mdash; Der var kun
lidt Lys ovre i den anden Hjørnesofa, hvor Hjorth<span class="pagenum"><a name="Side_250" id="Side_250" title="[S. 250]"> </a></span>
sad nippende til den klodsede Kop og pustende Cigarrøgen
langt ud, medens han kiggede i »Morgenbladet«.
Gennem Døraabningen kom den slæbende Lyd af
Schakbrikkerne og Dominobrikkernes Klapren, ledsaget
af Spillernes korte Ord; men fra det andet
Hjørne opfangede han Stumper af en Samtale om
de russiske Forhold.</p>

<p>&mdash; Har De læst Valbert's Artikel derom i »<span xml:lang="fr" lang="fr">Revue
des deux mondes</span>«? &mdash; Juniheftet?</p>

<p>&mdash; Schak.</p>

<p>&mdash; Fy for Fanden.</p>

<p>&mdash; Ja gu skriver han godt ... Skal I ikke have
den i »Fædrelandet«?</p>

<p>&mdash; Pas!</p>

<p>Men Hjorths Opmærksomhed blev pludselig fanget
af Avisen ved Navnet »Lindekær«, som var udhævet
i en af Spalterne, over hvilken der stod »Fanatisme«.
Det var et Referat af en Tale, som Provsten et Par
Dage i Forvejen havde holdt ved et af de talrige
Missionsmøder, til hvilke han turede Landet rundt.
Han kiggede hurtig Siden ned og maatte et Par
Gange læse de udhævede Ord, der næsten forekom
ham utrolige: &mdash;</p>

<p>»Men det maa komme til at staa levende for os,
at der er noget, som er værre end at være en Morder
eller Meneder eller Slyngel eller Kæltring, og det,
der er værre, det er at være et vantro Menneske.« &mdash; &mdash;</p>

<p>&mdash; Ja det var en Skandale med Vera Sassulitsch.</p>

<p>&mdash; Hun skal nok være i England nu.</p>

<p>&mdash; Schak og Madam.</p>

<p>&mdash; Saa er det saamæn ogsaa deres egen Skyld &mdash;</p>

<p>&mdash; Nej, jeg vil sgu have Revanche.</p>

<p>&mdash; Ja, vèd I hvad, man kan dog ikke saadan<span class="pagenum"><a name="Side_251" id="Side_251" title="[S. 251]"> </a></span>
uden videre fordømme alt i Nihilismen, ytrede noget
liberalt inderst i Skyggen.</p>

<p>&mdash; Øllebrødsbarmhjærtighed.</p>

<p>Det var en lang, drengeagtig klædt Mand, der
kom tilbage fra Spilleværelset, hvor han havde stoppet
sin Pibe, og overskar Disputen med dette ene
Ord, som han vrængede ud af sit højre Næsebor og
venstre Mundvig, medens han bøjede sig i Døren
for at tænde ved Gasflammen, der, idet den sugedes
frem og tilbage af Pibehovedet, belyste hans vrantne
Ansigt.</p>

<p>Hjorth saà paa sit Uhr og rejste sig; Klokken
var henad halv syv og han skulde i Theatret med
Fru Lindekær og Ellinor.</p>

<p>Medens han gik det korte Stykke Vej fra Studenterforeningen
kunde han ikke holde op med at
harmes over Provst Lindekærs Prædiken og glæde
sig over de skarpe Ord, hvormed »Morgenbladet«
ledsagede den. Iøvrig havde han aldrig yndet den
Avis; den var jo Venstres Organ; han havde betragtet
den gennem Punch-Øjne som noget latterligt,
noget under Niveauet. Men maaske var det ogsaa
en af de mange Fordomme, han havde slæbt med
sig fra Hjemmet af. I alt Fald var der ingen af Højres
Organer, der paatalte sligt. Og pludselig syntes
Højre ham personificeret i den lille stabile Cirkel
om Bordet ved den mørke Hjørnesofa med noget
liberalt inderst i Skyggen, som kostedes skolemesteragtig
af Vejen af noget opløbet Reaktionært, der
var voxet fra Forfatningsklæderne og længtes efter
at kaste dem og putte sig under Absolutismens Dyne,
eller som maaske ret beset, uden Tro paa sin Sag,
kun vilde have Lov til at tænde sin Pibe i Fred og<span class="pagenum"><a name="Side_252" id="Side_252" title="[S. 252]"> </a></span>
saa for Resten snærre bidsk ad det Hele: Øllebrødsbarmhjærtighed
at tro, at Fritænkerne ikke er værre
end Mordere og Tyve, og at Vorherre ikke vil kaste
dem ned i Helvede til evig Tid! ... Øllebrødsbarmhjærtighed
at sige, at Folk, der sætte deres Liv i
Vove for en politisk Idè, ikke er gemene Kæltringer,
der skal knuttes og hænges; Øllebrødsbarmhjærtighed,
at komme her og tale om, at der er nogle, som
ere forurettede af de herskende Klasser, og som har
Ret til at sætte deres Vilje igennem i Regeringen
&mdash; Øllebrødsbarmhjærtighed det Hele, &mdash; Højstærede!
&mdash; til at sætte i Rang med Dyrebeskyttelse
og anden moderne Sentimentalitet!</p>

<p>Og Hjorth spurgte sig selv, om han da virkelig
hørte derhen, og om han ikke i Grunden stod dem
ligesaa fjærnt, som han stod Theologerne. Sandheden
var, at han aldrig havde haft nogen virkelig
politisk Interesse og følgelig var bleven uden ringeste
politisk Begreb; han havde antaget en taaget
Drengebeundring overfor visse Navne for at være
en politisk Partifarve, som han havde lapset sig med
paa Landet, hvor den skar hans nærmeste Omgivelser
i Øjnene. Og i Virkeligheden var han endnu
altfor optagen af sin egen personlige Udvikling, havde
for meget af Ungdommens nødvendige Egoisme, til
at kunne blive varm ved Forfatningskampen, og for
Retfærdighedens Skyld glemme den Fare, der syntes
ham at maatte true den højere Dannelse ved
Bondedemokratiets Sejr. Men han besluttede dog at
passe paa sig selv og se uhildet efter, om der ikke
alligevel skulde være mest Frisind dèr, hvor han før
kun havde set et vandalsk Massetyranni. &mdash;</p>

<p><span class="pagenum"><a name="Side_253" id="Side_253" title="[S. 253]"> </a></span></p>

<p>Han fandt Damerne færdige til at gaa i Theatret.
Fru Cecilie stod ved Bordet midt i Stuen og knappede
Handskerne ned over Haandledet, medens hun
bøjede den lille fine Haand tilbage; saa skød hun
Guldslangen op paa det underste Handskeskind og
rakte ham Haanden. Ellinor nikkede til ham henne
fra Flygelet, hvor hun spillede de sidste Minutter
bort, med et hæklet Tørklæde om Hovedet, medens
Skindslaget fra Laaget hang ned over Kassens blanke
sorte Træflade med sin hvide Loddenhed, hvori
Folder aabnede sig for et Glimt af det lyserøde
Silkefoder.</p>

<p>&mdash; Aa, Hjorth, &mdash; vær saa snil at sige til Stine,
at vi kommer ikke hjem til The.</p>

<p>&mdash; Saa gik vi, sagde Ellinor, idet hun rejste sig
og kastede Slaget over Skuldrene. &mdash; Hvordan er
det, har De aldrig før hørt Vilhelm Tell? ... Aa,
De vil more Dem mageløst.</p>

<p>Naar Hjorth en enkelt Gang gik i Theatret, plejede
han at have sin Plads oppe i Galleriet, hvor der i
en trykkende Hede lugtede af simpel Pomade og
Pebermynte, eller i det mørke Parterre. Det var ham
en ukendt Nydelse at sidde i en Lænestol midt foran
paa Balkonen, hvor det Hele udbreder sig uhindret
foran En, stiger op over En, straaler med Guld og
Farver, blinker af Toiletter, som om man var Midtpunktet,
den, for hvem det altsammen gøres. Paa
hans højre Side bøjede Ellinor sig frem med sit
smukke Smil om de hvide Tænder &mdash; et Smil med
Blødhed af Rosenblade og Glans af Emaille &mdash;, og
det samme Smil kom fra venstre, hvor Fruen, lænet
tilbage i Stolen, vuggede Viften i sin hvide Handskehaand,
som den lille Guldslange under Bevægelsen<span class="pagenum"><a name="Side_254" id="Side_254" title="[S. 254]"> </a></span>
syntes at bugte sig op imod; men Ellinor satte
af og til Elfenbenskikkerten fra sig paa Balustradens
røde Fløjl for at vifte sig let med det broderede
batistes Lommetørklæde, hvis Viol-Essens blandede
sig med en ganske fin Vanilleduft fra de to Damers
store blonde Haar. I disse behagelige Omgivelser,
med en blød og fin Indsmigren af sine Sanser, lod
han Ouverturen elegisere, storme, kuhrejge og galopere
forbi, indtil Akropolis-Udsigten gav Plads for
Alpelandskabet med Sveitserhytten, Broen, Floden
og Snebjærgene, fuldt af brogede, pæne Bønder, der
begyndte at synge, medens Gemmy skød til Maals
og sprang over Scenen med smaa Pigetrin, og Vilhelm
Tell i Forgrunden tilvenstre øxede dovent væk
paa sit Flitsbueløb, eller kiggede skraas ned ad det
med mørk Heltesmerte i sit patriotiske Baryton-Ansigt.</p>

<p>Han havde nogenlunde let ved at følge Handlingen,
da han kunde Schillers »Wilhelm Tell« paa sine
Fingre. Gennem den middelmaadige Operatext nød
han sin Yndlingsdigters Frihedsdrama, hvis store
Linjer han kunde skimte &mdash; skønt fortegnede og
ubehændig sammenslyngede, medens den spil-livlige
italienske Komponist, der utrættelig ryster iørefaldende
Melodier ud af Ærmerne og lader dem drysse
ned paa Texten som de kan bedst, holdt hans Øre
skadesløst for hvad Hjærnen kom til at mangle. Af
og til hviskede han lidt tilvenstre med Fru Cecilie,
der ganske sagte slog Takt med Viften, eller tilhøjre
med Ellinor, der undertiden, midt under en Arie,
bøjede sig helt hen til ham og hviskede: »Hvor han
synger falsk, det Afskum!« &mdash; Og han nikkede ganske
troskyldig, uden at kunne høre det, beundrende<span class="pagenum"><a name="Side_255" id="Side_255" title="[S. 255]"> </a></span>
hendes finere Sans, medens han berusedes af Duften
fra hendes store Haar, der næsten havde strejfet
hans Kind.</p>

<p>Hun saà usædvanlig godt ud, og han holdt af at
betragte hende i Theatrets Clair-obscur under Akterne,
især da det blev Nat paa Rütli i anden Akt.
Det var ham noget nyt at sidde saa nær ved hende
i Mørke og skimte hendes Ansigt. Og medens det
store Kor sang »Hvis nogen af os blev Forræder«,
lagde hun pludselig Mærke til, at han sad og saà
paa hende, og trods Mørket blev hun synlig rødere
i Hovedet. Men det klædte hende godt saaledes, noget
echaufferet, som om hun havde drukket Vin;
og saa fik han Viol-Duften fra hendes Lommetørklæde,
som hun viftede sig med.</p>

<p>Det gentog sig i fjerde Akt, under Uvejret, hvis
Lyn fik hendes Ansigt til at blusse pludselig op og
syntes at sno sig om Haaret, hvor Guldbaandene
straalede. »Nej, se dog ud, Hjorth,« hviskede hun
leende, »nu kommer jo Gessler.« &mdash; Og Gessler stod
der ganske rigtig oprejst i den stærkt gyngende
Baad, med sine guldstribede Buxer, den store hvidfjerede
Purpurhat og den straalende guldbroderede
Skarlagens-Brystdug, indtil han med èt bredte de
stribede Silkearme ud og sank tilbage: »Jeg falder!
... Det var Tell, der skød.« &mdash; Dette kom Hjorth
noget uventet. »Men hvor bliver da Hulvejen af?«
hviskede han til Fru Cecilie. &mdash; »Hvilken Hulvej?«
&mdash; »Ih, Hulvejen til <span xml:lang="de" lang="de">Küssnacht</span>.« &mdash; »Naa, det er
sandt,« svarede hun leende, »den bliver naturligvis
væk.« &mdash; »Hvad var det for noget morsomt, Hjorth
sagde?« spurgte Ellinor, idet hun bøjede sig helt hen
foran ham.</p>

<p><span class="pagenum"><a name="Side_256" id="Side_256" title="[S. 256]"> </a></span></p>

<p>Kort efter gik Tæppet ned over Bønderne og
de vajende Faner, og Hjorth fik travlt med at skaffe
Damerne Tøjet.</p>

<p>&mdash; Nu skal De se, Hjorth, sagde Fruen, idet hun
knappede sin Kaabe, nu gaar vi tre hen paa Hotel
d'Angleterre og spiser til Aften.</p>

<p>Hun havde udfundet dette for at benytte Mandens
Fraværelse paa Missionsrejse til en lille uskyldig
verdslig Udskejelse, som hun i lang Tid havde følt
Trang til. »Det er ligesom man var paa Rejse,«
sagde hun, da de traadte ind i Spisesalen, der som
sædvanlig var tom og mørk med en svag Lysning
af de dæmpede Gasflammers Kredse og matte Regnbueglimt
af Lysekronernes Glasprismer midt igennem
det store Rum, i hvis nederste Ende Spejlene over
Buffeten vare straalende belyste af et Par Lamper.</p>

<p>De tog Plads om et af Bordene, midtvejs, i den
yderste Række, hvor der var luftigst; for de følte
det lummert herinde i Efteraarsnatten, som endnu
var mild midt i Oktober. Og pludselig, ved en Drejning
af Hanerne, fyldtes Salen af et straalende Gaslys,
der hvidnedes af den Mængde Duge, paa hvilke
Glassene blinkede. Foran den mørkere Forstue ved
Buffeten, hvor en Tjenerskare opholdt sig og vurderede
Gæsterne, hvælvede Portalen sig med en blegrød
imiteret Porfyrfarve over de stive Gardiner, og
Væggen strakte sig med de grønne Felter i Harmoni
med Patina-Anstrøget paa de klodsede, gallionsagtige
Kvindefigurer, der bøjede sig ud fra den, sænkende
Lamper ned fra deres udstrakte Arme. Midt paa
Væggen viste en stor Spejlglasflade, glimtende i
Kvadraternes Sammenføjning, dem selv, der stak<span class="pagenum"><a name="Side_257" id="Side_257" title="[S. 257]"> </a></span>
Hovederne sammen for at drøfte Indholdet af Spisesedlen
og Vinkortet.</p>

<p>Da Fru Cecilie og Ellinor vare blevne enige, maatte
Hjorth slaa paa sit Glas og bestille en Kvart And
og en Flaske Eremitage. Opvarteren tog Servietten
ud under Armen og spurgte, om Herren mente tre
Gange Kvart And og èn Eremitage, et Spørgsmaal,
der fik Damerne til at le, medens Hjorth, ganske
rød i Hovedet, bekræftede, at han havde ment èn
Portion Andesteg til dem hver og èn Flaske Vin,
samt beskedent spurgte Opvarteren, om han kunde
skaffe dem det; &mdash; hvortil den humoristiske Svend,
som mærkede, at han havde at gøre med en Begynder,
der maatte imponeres for Drikkepengenes Skyld,
svarede: »Rimeligvis«, &mdash; ligesom Ribe Skrædder, da
man spurgte ham, om han kunde sy Knaphuller.</p>

<p>Ved Siden af dem hang hvide Gardiner løst ud
over de store Vinduer, der vare slaaede tilbage indefter.
&mdash; Gennem den store Aabning saà de ud i
Gaardens Mørkhed og dunkle Genskin af Salslyset.
Udenfor Randen af Vinduet tegnede sig skarpt den
hvide Sokkel og Piedestal af en Søjle; længere tilbage
anede man en Kollonade paatvers, medens foran
den en mat, fugtig Blinken i et tættere Mørke antydede
Lavrbærtræerne. Men den gulige Bagmur med
de levende og opefter malede Vedbendranker havde,
saa langt Lyset naàde, Udseendet af et fint, kniplingshullet
Træskærerarbejde, paa hvilket Glaskuplerne
fæstede en Række svagt lysende Pletter med
Kugleglans af store Dugdraaber, medens Jernopstanderne
skimtedes under dem som Vandstraaler, &mdash;
uformede, dunkle Farver, som Øjet kun samlede til
et Legeme ved Modellen af den Kandelaber, der fra<span class="pagenum"><a name="Side_258" id="Side_258" title="[S. 258]"> </a></span>
Rækværket rejste sig lige uden for Vinduesaabningen.
Men fra Lyslinjen opefter svømmede alt ud i
et tykt Mørke, hvori Mure og Glastag forsvandt. Af
og til kom en forfriskende kølig Luftstrøm ind, og
bestandig lød den dæmpede, kogende Larm af en
stor Bys aftenlige Liv.</p>

<p>Andestegen var kommen og fortæret. Hjorth tømte
sit Glas med den røde fyldige Eremitage og lagde
den bløde, gule Bri-Ost paa sit Smørrebrød. Han fik
en forfriskende kølig og fugtig muggen Smag, der
uvilkaarlig ledede hans Tanke hen til en Mælkekælder;
det var, som om han indaandede hele dens
Luft og var midt i den, ude paa Landet, langt borte
fra Hovedstadsliv, Hoteller og fine Damer; med den
raffinerede Nydelse af Sansernes Sceneforandring saà
han ned for ubemærket at kunne lukke Øjnene. Og
medens han rundt om i et dæmpet Lys syntes at
se Mælkefladerne straale i de lave grønne Cylinderbøtter
med en Glans som af Elfenbens-Ellipser,
erindrede han med en minutiøs Nøjagtighed, med
en Legemlighed som af en Hallucination, en smeltende
hed Dag i Sommerferien, da Kristine og han
vare tyet ned i Mælkekælderen, hvor hun havde overvældet
ham med sine lystne og brutale Kærtegn.
Men med èt forekom den hele Scene ham saa raa,
at hele den finere Del af hans Væsen trak sig sammen
og skød den fra sig. Han var glad ved igen
at se Gasflammerne, Glasprismerne, Spejlene og de
fine Dameansigter, der bøjede sig hen imod ham
med en let Strøm af Vanilleduft, medens Fruen sagde:
»Men Kære dog, De sidder jo og falder helt i Staver,«
og Ellinor spurgte: »Er det Theologi, De grunder
paa?«</p>

<p><span class="pagenum"><a name="Side_259" id="Side_259" title="[S. 259]"> </a></span></p>

<p>&mdash; Nej, det er saamæn &mdash; nej, jeg &mdash; det var
&mdash; noget af Vilhelm Tell ... Hvor den Gessler var
udmærket.</p>

<p>I dette Øjeblik gik det pludselig op for ham med
en Vished, der ikke var til at tage fejl af, at han
ikke længer elskede Kristine &mdash; ikke længer &mdash; hvis
han overhovedet nogensinde virkelig havde elsket
hende. Men nu i alt Fald, nu var det noget andet,
han stundede imod, ogsaa i det rent Ydre et andet
Ideal, som hans Sanser attraàde ... Han saà hen
paa Ellinor og spurgte sig selv: »Skulde det være
hende?« &mdash;</p>

<p>Hun saà ikke længer saa godt ud. Hendes Smil
var borte, Ansigtet havde et strængt Udtryk, og
en Sænkning af Hovedet lod Hagen syne længere;
&mdash; hun lignede Faderen.</p>

<p>Ved en naturlig Idèassociation kom Hjorth til at
tænke paa Provst Lindekærs Prædiken. Hvor den
stod underlig mørk afstikkende til den glade Aften,
som han tilbragte med hans Hustru og Datter! Han
spurgte Fru Cecilie, om hun havde læst noget Referat
af sin Mands Tale ved det sidste Missionsmøde.
Det havde hun ikke. Han fortalte, hvad han havde
læst i »Morgenbladet«.</p>

<p>&mdash; Det var mø' strængt sagt, sagde Fruen med
en misfornøjet Rysten paa Hovedet.</p>

<p>&mdash; Maaske det ogsaa er lidt overdrevet ... Det
er jo et fjendtligt Organ, &mdash; grundtvigiansk.</p>

<p>&mdash; Nej, det er nok rigtigt, at Fader har sagt det,
sagde Ellinor.</p>

<p>&mdash; Ja, det er jeg ogsaa bange for ... Jeg forstaar
det slet ikke ... Aa, men i Virkeligheden mener<span class="pagenum"><a name="Side_260" id="Side_260" title="[S. 260]"> </a></span>
han det ikke saa haardt ... De taler sig saadan
op ... Det er med Præsterne ligesom med Digterne,
man maa tidt tage det halve fra.</p>

<p>&mdash; Men hvorfor skulde Fader ikke mene det?
spurgte Ellinor. &mdash; Det er jo sandt.</p>

<p>&mdash; Nej, hvor kan du dog sige det, Barn? ... Tør
du sætte dig til Dommer over andre, som du ikke
forstaar?</p>

<p>De sad en Stund tavse. Saa sagde Ellinor pludselig: &mdash;</p>

<p>&mdash; Jo, det er dog sandt ... For vilde Kristus
have sagt til en vantro Filosof: »Idag skal du være
med mig i Paradiset«, som han sagde til den troende
Røver?</p>

<p><span class="corr" title="fjernet: »"></span>Nej heller ikke hende, tænkte Hjorth, &mdash; hun er
dog af en anden Aand end jeg.<span class="corr" title="fjernet: «"></span> &mdash; &mdash;</p>

<p>Fra denne Dag af havde Hjorth en haard Kamp
at bestaa, en Strid, der, ligesom den i sig selv var
af gammeldags Natur, bedst kan betegnes med det
gammeldags Navn Striden mellem Pligt og Tilbøjelighed.</p>

<p>Det var vel hans Følelsesliv, der havde begyndt
Revolutionen, og som nu var i Færd med langsomt
og sikkert at trække Tankerne efter sig. Men det
var kun en Del af hans Følelsesliv, den æsthetiske
og den abstrakt religiøse. Hans moralske Følelser
vare aldeles ikke begyndt paa at tage Del i Bevægelsen.
Konsekvens er en logisk, ikke nogen psykologisk
Fordring; psykologisk Konsekvens i stræng
Forstand er snarere efter hele Udviklingsgangen en
Umulighed. Moralske Rudimenter, der ligesom de
legemlige fuldstændig have overlevet deres Omgivelser,
findes mer eller mindre hos alle, nogle, ligesom<span class="pagenum"><a name="Side_261" id="Side_261" title="[S. 261]"> </a></span>
Halehvirvlerne og Blindtarmen, hos hele Slægten,
andre, ligesom Nervens Gennemgang i Overarmsbenet,
kun hos enkelte Mennesker. Hos Hjorth var
hele Moralen et saadant Kæmpe-Rudiment, og maatte
være det, hvis den skulde bestaa; thi hans Fritænkeri
var endnu for vagt og for lidt positivt gennemtænkt,
til at der med Sikkerhed kunde bygges noget praktisk
paa det. Saa var han da dualistisk Pligtmoralist
med den Rigorisme, der tilhører Uerfarenhed i
Livet og Vane til abstrakt Ræsonnering, med et
Stænk af Pedanteri, en Rest af Skolemesteren, der
altid har overhørt i »Du skal ikke &mdash;.«</p>

<p>Hans Forhold til Kristine stod for ham som noget
helligt og ubrødeligt, skønt det kun havde levet
Forlovelsens Halvliv. Fordi han var kommen paa
det rene med, at han i Grunden ikke elskede hende,
at hun aldrig vilde kunne udfylde hans Trang, fulgte
derfor ingenlunde strax, at han maatte bryde dette
Forhold. Maaske han dog tilsidst gjorde det, men
saa vilde han handle umoralsk. Thi for ham var
der ikke den fjærneste Tvivl om, at det var hans
klare Pligt at være tro indtil Døden; netop det, at
han havde Lyst til det modsatte, gav jo Pligten dens
egentlige ophøjede Stempel. Dersom han havde haft
en mere fremskreden Ven, der havde sagt ham, at
det var pur Overtro, at det var hans Pligt at være
tro imod sig selv og sit Ideal, at det var hans Pligt
at bryde dette Forhold, hvori der fra hans Side ikke
var Kærlighed, at han vilde handle umoralsk, dersom
han lod det blive ved og ende med Ægteskab, &mdash;
saa vilde han næppe engang kunne have forbundet
nogen Mening med disse Ord.</p>

<p>Han forsøgte saa at komme Pligten til Hjælp ved<span class="pagenum"><a name="Side_262" id="Side_262" title="[S. 262]"> </a></span>
at gøre sig selv rørt, idet han tænkte paa, hvorledes
hun, da han talte om at studere Theologi, grædende
havde sagt, at nu vilde han glemme hende for andre,
som vare smukkere og klogere, og hun fik ham aldrig
igen; og han forestillede sig, hvor rørende trofast
hun havde gaaet og ventet paa ham i alle de
Aar og endnu bestandig vilde vente paa ham, hvor
heftig hendes Kærlighed var, hvorledes hun satte
sin Lid til ham alene. Undertiden forsøgte han ogsaa
at narre sig selv og overtale sig til at tro, at
det kun var noget øjeblikkeligt, en forbigaaende Afkøling
hos ham; hun maatte dog i Grunden passe
for ham, hans Instinkt kunde ikke saaledes have
forvildet sig. &mdash; Hans Instinkt, &mdash; det var den Tilfældighed,
at hun var den første kønne Pige, han
havde truffet, og som havde været indladende imod
ham.</p>

<p>Saaledes gik han og pinte sig selv uden at være
i Stand til at bryde Forholdet, men uden dog længer
for Alvor at se Fremtiden personliggjort i hende.</p>



<hr class="chapbreak" />
<h2><a name="KAPITEL_XXVIII" id="KAPITEL_XXVIII"></a>XXVIII.</h2>


<p>&mdash; Naa, ja ellers er der jo ikke &mdash;, det er jo altsammen
meget &mdash; Ja, her var der nok ... Hm
... Ja, det er rigtigt ... Det Sted her synes jeg
er temmelig uheldigt ... Vil De se selv ... De
taler om de hedenske Guder, &mdash; se her om Jupiter:
»En Idè, der giver sig sit virkelige Liv i de verdenserobrende<span class="pagenum"><a name="Side_263" id="Side_263" title="[S. 263]"> </a></span>
Individer, som den fremkalder« &mdash; se, det
er rigtignok meget betænkelige Udtryk, Hjorth ...
Det ser jo ud, som om De tilskrev dem Personlighed.</p>

<p>&mdash; Nej ikke Personlighed &mdash; i alt Fald ikke mer
end Paulus gør det i 1ste Corinthier ottende.</p>

<p>&mdash; Ja, Paulus, &mdash; ja men det maa vel nærmest
forstaas som noget, han lader staa hen ... Hans
egentlige Mening er vel det, han siger, at en Afgud
er Intet i Verden &mdash; i fjerde Vers.</p>

<p>&mdash; Ja, men det er rigtignok ikke det samme som
at han ikke er til, &mdash; og hele Oldtidens Tankegang &mdash;</p>

<p>&mdash; Jo, ganske vist, &mdash; ja, jeg vèd jo nok, den
almindelige Fortolkning, den gaar mest i Deres Retning
... Men det kommer dog ud paa noget andet
... Ser De dette her, det ser mig næsten pantheistisk
ud ... Ja, jeg kan jo nok vide, De har ikke
ment det saaledes ... De tænker Dem det vel
nærmest saaledes, at disse Individers Karakter er
bestemt ved hele den Folkekarakter, som ogsaa udtaler
sig i Mythen.</p>

<p>&mdash; Ja&mdash;a.</p>

<p>&mdash; Ja, men saa er Udtrykket rigtignok ... »En
Idè, der giver sig selv Liv« &mdash; det er skam ren Pantheisme,
Panlogisme, &mdash; det maa være en Reminiscens
af Hegel ... Ja, jeg gør Dem kun opmærksom
paa den Fare for Misforstaaelse, som ligger deri
... De bør passe nøje paa den Slags Udtryk ...
Saadan noget, det gaar ikke ved Examen ... Naa,
men ellers var jo Afhandlingen som sædvanlig særdeles
dygtig ... Farvel, Hjorth. &mdash;</p>

<p>Hjorth følte sig usædvanlig lettet ved at træde
fra det lille Professorværelse ud i det halvmørke
Rusauditorium, hvor en Snes Theologer sad og pinte<span class="pagenum"><a name="Side_264" id="Side_264" title="[S. 264]"> </a></span>
sig med den nye Opgave. Henne under Vinduet
vinkede Kleistrup ad ham.</p>

<p>&mdash; Naa, hvordan var den saa?</p>

<p>&mdash; Aa, saadan Confinium.</p>

<p>&mdash; De er da ogsaa en heldig Kantøffel ... Min
var sgu til non ... Sig mig, naar Pokker var det
nu Luther døde?</p>

<p>&mdash; 1546, 18de Februar.</p>

<p>&mdash; Aah ja, Herregud!</p>

<p>Hjorth satte sig ned for at fuldende sin Afhandling,
medens han svor en tavs Ed paa ikke tiere at
give sig saadanne Blottelser. Men denne Gang var
der ikke synderlig Fare; Kirkehistorien er et rart,
nevtralt Omraade. &mdash; &mdash;</p>

<p>Om Aftenen var Professor Petersen hos Lindekærs.
Talen faldt paa Hjorth, hvem de beklagede
at have set saa lidt til i den senere Tid, og Fruen
kunde ikke blive træt af at rose ham. Han maatte
være En, som Videnskaben og Kirken kunde vente
sig noget af. Mente Professoren ikke ogsaa?</p>

<p>&mdash; Jo&mdash;o, &mdash; han er jo langt fra <span class="sic" title="[sic]">ikke</span> uden Begavelse.</p>

<p>&mdash; Jeg tròde ogsaa, han var meget flittig? spurgte
Ellinor.</p>

<p>&mdash; Ja, jo &mdash; det er han, han er meget ihærdig,
det er &mdash;</p>

<p>&mdash; Og alsidig i sine Interesser, sagde Fruen.</p>

<p>&mdash; Jo, ganske vist ... Han gaar paa Skriveøvelser
hos mig i denne Tid, og det kan ikke nægtes,
at hans Afhandlinger som oftest staar over de andres,
&mdash; naa, han er jo ogsaa ældre ... Men der mangler
mig, jeg vèd ikke, han er mig noget tør, &mdash; saa underlig
tør.</p>

<p><span class="pagenum"><a name="Side_265" id="Side_265" title="[S. 265]"> </a></span></p>

<p>&mdash; Ja, det bliver vistnok snarere den videnskabelige
Theologi end Præstegærningen, &mdash; som vil passe
for ham, bemærkede Provsten.</p>

<p>&mdash; Ja&mdash;a ... Hm ... Men vi siger jo rigtignok
<i xml:lang="la" lang="la">pectus facit theologum</i> ... Naa, Kundskaber har han
som sagt, men&mdash;n &mdash; &mdash;</p>

<p>For Fru Cecilie var denne Omtale af Hjorth ikke
behagelig. Men Ellinor saà vist paa Professoren, idet
hun paa hans betænkelige Ansigt med den fremskudte
Mund og de indsugne Kinder læste en Bekræftelse
paa sin Mistanke om, at Hjorth ikke var
ganske »sikker«. &mdash;</p>



<hr class="chapbreak" />
<h2><a name="KAPITEL_XXIX" id="KAPITEL_XXIX"></a>XXIX.</h2>


<p>Dampen af den theologiske Te var i Færd med at
lette i den Suite af Værelser, som vare helligede
denne ædle Drik, der var klarere end den Videnskab,
til Ære for hvilken den skænkedes, &mdash; saa klar, som
vilde den ved uskyldig Blondhed fornægte sin Oprindelse
fra det buddhistiske Orienten, hvori den
maaske ikke havde saa ganske Uret. De langsomt
nydende slubrede endnu de sidste Mundfulde i sig,
og der var en almindelig Sætten-bort af Kopper i
Vindueskarme, paa Borde og fremspringende Reolhylder,
hvor der kunde findes en lille Plads blandt
de opstablede uindbundne Bøger.</p>

<p>Fra Spisestuen paa den ene Side og fra Forstuen
og Bibliotheksværelset paa den anden var der en<span class="pagenum"><a name="Side_266" id="Side_266" title="[S. 266]"> </a></span>
Sammenstrømning mod det centrale Diskussions-Rum,
det store Studerekammer, hvis Hængelampe
straalede gennem de aabne Fløjdøre.</p>

<p>Herinde var der imidlertid ingen Siddepladser at
finde. De vare forlængst optagne af Honoratiores,
Professorens mere fortrolige Disciple, et Par Katheketer,
der vare hans gamle Manuducenter, Kandidater
og ældre Studerende paa Nippet til at blive
det, &mdash; og saa af nogle græsgrønne Russer, der havde
usurperet de bedste Pladser med den samme Dristighed,
hvormed Drenge i Overgangsaldren engagerer
de mest feterede Baldronninger.</p>

<p>Professoren sad midt i Sofaen og havde paa hver
Side, som et Par Adjudanter, Professorsønnen med
den lange Næse, Kandidat Frederiksen, og hans
Ven, Kandidat Thomsen, Stiftsprovstens Svigersøn,
en fremtidig Kirkestøtte, der, som Kleistrup havde
sagt til Hjorth, lignede Martensens Ethik i »Opbyggelsesbind«.
Man stod lænet op mod Vægge og
Reoler, fik en halv siddende Stilling paa Randen af
det store Bord, hvor Bøgerne saa vidt muligt vare
skubbede sammen i Midten, dannede levende Rækværker
i begge Fløjdøre. Gardinerne vare trukne
til Side og de gammeldags dybe Karme vare fulde
af sorte, theologiske Blomster, som i et af de høje
Stuevinduer sad i dobbelt Belysning, idet en Gadelygte
glòde ind udefra, og spættede de mørke Ruder
med lysende Hvirvelpunkter af Tøsneens store Flokker,
der opfangede Lyset, medens de drev forbi.
Fra de aabne, stærkt oplyste Vinduer hos Genboerne
kom af og til Stumper af en høj Violinstemmes
Dansemelodier. Ensomme Droscher rumlede gennem
Gaden med snedæmpet Hjulrullen og nogle svirpende<span class="pagenum"><a name="Side_267" id="Side_267" title="[S. 267]"> </a></span>
Pidskeslag, der fik et Par Hoveder i Vinduet
til at dreje sig. Nu og da kastede en Sporvogn sin
Bjældeklirren og Klokkeringning ind i Samtalens
Hvisken og Mumlen.</p>

<p>Denne spredte Samtale døde hen, da Professorens
tavse Ansigt ved et ubestemt, ligesom famlende
Smil antydede, at han ønskede Ordet for en kort
Bemærkning til Forsamlingen.</p>

<p>Han vilde foreslaa, at de i Aften forenede sig til
en Samtale om Ugens interessante Begivenhed: Licentiat
Willumsens Disputats om Nadveren. Det
kunde næppe være andet, end at den hos mange
havde bragt forskellige Spørgsmaal frem, som det
vilde være frugtbringende at klare, og han vilde
derfor bede alle, som havde noget paa Hjærte, om
at udtale sig. Licentiat Willumsen havde, som de
uden Tvivl alle vidste, særlig fæstet sin Opmærksomhed
paa et Punkt, som han fandt upaaagtet i
Reformatorernes Nadverstrid, nemlig den karakteristiske
Forskel mellem Kirkens Nadvere og den
første <a class="corr" name="rett_25" id="rett_25" title="var: Nadvere">Nadver</a>, Indstiftelsesmaaltidet, at Jesus dèr
selv havde været personlig tilstede. Der opstod da
det Spørgsmaal, hvorledes Jesus da kunde give Disciplene
sit Legeme og Blod, naar han stod midt
iblandt dem, og hans Legeme endnu ikke var forklaret.
Se, det var jo Hovedmomentet, at hans Legeme
ikke var forklaret. Thi hvis han havde givet
Disciplene det uforklarede, kødelige Legeme, som
stod midt iblandt dem, selv om det nu kunde tænkes,
saa vilde jo det første Maaltid være blevet forskelligt
fra de andre, og Disciplene havde da faaet
mindre end vi fik. Paa den anden Side, dersom han
ikke dengang gav dem sit Legeme og sit Blod, saa<span class="pagenum"><a name="Side_268" id="Side_268" title="[S. 268]"> </a></span>
faldt jo den lutherske og den katholske Nadverlære,
&mdash; saa kunde Indstiftelsesordene jo heller ikke senere
være andet end symbolske. Det var derfor et Punkt,
som de nyere Angribere af Læren, f. Ex. Rückert og
Meyer, lagde megen Vægt paa. De erindrede, at Licentiat
Willumsen besvarede Spørgsmaalet derhen,
at Jesus ogsaa under sit jordiske Liv havde et forklaret
aandeligt Legeme som Logos, og det var
dette aandelige Legeme, som han havde meddelt
Disciplene.</p>

<p>Professorsønnen, Kandidat Frederiksen, snød sin
lange Næse og bemærkede, at han fuldstændig kunde
slutte sig til denne Opfattelse. Den havde ogsaa et
gammelt Forbillede i Kirken, idet allerede Irenæus
og Gregor af Nyssa mente, at Brød og Vin var Logos'
Legeme og Blod, og at Logos forbandt sig med
Nadverelementerne, ligesom han havde forbundet sig
med Legemet i Maria.</p>

<p>&mdash; Ja, jeg maa dog sige, begyndte Kandidat
Thomsen, at det forekommer mig farligt at indlade
sig paa den Lære, da dog saadan et Legeme ikke
har nogen Hjemmel i Skriften.</p>

<p>&mdash; Naa, ja, sagde Professoren ... Hm ... Han
henviser jo dèr til Forklaringen paa Bjærget, hvor
det er ligesom om det jordiske forkrænkelige Legeme
gennemstraaledes af det forklarede Legeme
ved en momentan Forening.</p>

<p>&mdash; Ja men, &mdash; tillad mig, Hr. Professor, spurgte
en ung Naiv, hvor skal man da tænke sig at dette
forklarede Legeme ellers har opholdt sig, under Frelserens
Levetid? ... Kan det have siddet oppe ved
Guds højre Haand?</p>

<p>&mdash; Ja&mdash;a, nej, &mdash; det bliver jo det gamle Spørgsmaal,<span class="pagenum"><a name="Side_269" id="Side_269" title="[S. 269]"> </a></span>
De vèd nok, Hr. Christensen, om Logos i den
Tid sad ved Guds højre Haand, &mdash; De vèd, man har
indvendt, at i modsat Fald vilde Treenigheden i
denne historiske Periode &mdash; den himmelske Treenighed
vilde saa være bleven en Tohed ... Men det
kan vi dog ikke antage, det vilde jo komme ud paa
en Deling af Logos ... Logos maa jo have været
helt i Kristus ... Naa, jeg brugte maaske før et
overilet Udtryk, jeg sagde »en momentan Forening«
&mdash; de maa naturligvis tænkes forenede, &mdash; men det
indeholder unægtelig en Vanskelighed &mdash;</p>

<p>&mdash; Det forekommer mig dog ikke vanskeligere,
begyndte Professorsønnen, &mdash; ikke vanskeligere at
forstaa, at han i èn Legemlighed har haft to Legemer
end at han i èn Personlighed har forenet to
Naturer, saaledes at han f. Ex. paa samme Tid <i>qva</i>
Logos var alvidende og <i>qva</i> Menneske indskrænket
til de menneskelige Erkendelsesbetingelser. &mdash; Saaledes,
forekommer det mig, vilde der, ligesom vi har
<i xml:lang="la" lang="la">communicatio idiomatum naturarum</i>, ogsaa blive en
<i xml:lang="la" lang="la">communicatio idiomatum corporum</i>, hvoraf f. Ex. Forklaringen
paa Bjærget var et <i xml:lang="la" lang="la">genus auchematicum</i>.</p>

<p>&mdash; Ja, det er ganske vist, det er en meget træffende
Parallel, De dèr drager ... Overhovedet vil det jo
altid være befrugtende, ja endogsaa nødvendigt ved
dette Spørgsmaal bestandig at se hen til Læren om
de to Naturer &mdash; ikke sandt ... De vil erindre, at
det var ogsaa Nadverstriden, som førte vore Reformatorer
til en dybere Udvikling af denne Lære.</p>

<p>&mdash; Jo, men der ligger ogsaa dèr Faren for at
komme ind paa det doketiske, Hr. Professor, sagde
Kandidat Thomsen<span class="corr" title="var: .">,</span> &mdash; og det forekommer mig nok,
at dette aandelige Legeme &mdash; hører lidt derhen.</p>

<p><span class="pagenum"><a name="Side_270" id="Side_270" title="[S. 270]"> </a></span></p>

<p>&mdash; Aa, ja ... Hm ... Der er ganske vist Fare,
&mdash; men hvorledes vil De paa den anden Side?</p>

<p>&mdash; Ja, jeg mener kun det kan løses i Troen.</p>

<p>&mdash; Hm ... Ja, &mdash; det bliver naturligvis ogsaa
tilsidst &mdash; vi er jo her paa et Punkt, hvor Videnskaben
ikke kan sige det sidste Ord. &mdash; &mdash;</p>

<p>&mdash; Tillad mig, Hr. Professor, sagde en ung bleg
Mand med et langagtigt, meget hulkindet og randøjet
Ansigt, &mdash; tillad mig at berøre et Spørgsmaal,
der synes mig at staa i nær Forbindelse med det,
vi netop omtaler. Licentiat Willumsen siger et Sted
i sin Disputats, at det er ganske uantageligt, at
Kristus selv har drukket af Kalken og spist af Brødet.</p>

<p>&mdash; Hm ... Naa, ja, &mdash; og De mener?</p>

<p>&mdash; Ja, jeg synes, at Texten hos Matthæus, hvor
han jo, efter Omdelingen af Kalken, siger til dem:
»jeg skal fra nu af visselig ikke drikke af denne Vinstokkens
Frugt, før den Dag, da jeg drikker den med
eder i min Faders Rige« &mdash; det forekommer mig,
især paa Grund af Pronominet: <span class="greek" xml:lang="grc" lang="grc" title="ek toutou">&#7952;&#954; &#964;&#959;&#8059;&#964;&#959;&#965;</span> &mdash; at det
kun kan forstaas saaledes, at han selv har drukket
af Kalken &mdash;</p>

<p>&mdash; Jo, &mdash; men&mdash;n, De erindrer sikkert, at hos
Lukas findes disse Ord før Indstiftelsen &mdash;</p>

<p>&mdash; Ja men Matthæus maa have Avtoriteten, da
han selv var tilstede.</p>

<p>&mdash; Ja, det er jo unægtelig, det &mdash;</p>

<p>&mdash; Og Meyer mener ogsaa, at Jesus utvivlsomt
har drukket af Nadverkalken, sandsynligvis efter
Velsignelsen &mdash;</p>

<p>&mdash; Ja&mdash;a &mdash; hm &mdash; men det bliver jo dog rigtignok
&mdash; det kan dog ikke nægtes, at der er noget
meget stødende for vor Følelse dèr ... Ser De,<span class="pagenum"><a name="Side_271" id="Side_271" title="[S. 271]"> </a></span>
paa den Maade kommer jo Jesus ligefrem til at
have drukket sit eget Blod og spist &mdash; det gaar jo
dog ikke ... De maa huske paa, Hr. Hansen, at
Meyer kan De ikke beraabe Dem paa, &mdash; han er jo
rationalistisk her, &mdash; han mener jo netop ikke, at
det virkelig er Jesu Legeme og Blod, ikke sandt!
... Han tager det jo symbolsk ... Men naar man
ikke gør det, saa &mdash; &mdash;</p>

<p>Professoren rystede paa Hovedet med et yderst
betænksomt Udtryk og styrkede sig ved en Slurk
The af den store Kontorkop, der stod foran ham
paa Bordet.</p>

<p>I denne Pavse hørte nogle Theologer i Midten af
Værelset ved det ene Hjørne af Bordet en ganske
sagte Nynnen: &mdash;</p>

<div class="poem"><div class="stanza">
<span class="i0">&mdash; Hans Endeligt var trist,<br /></span>
<span class="i0">han aad sig selv tilsidst.<br /></span>
<span class="i2">Og Tingelingeling &mdash; &mdash;<br /></span>
</div></div>

<p>Deres forbavsede Blikke mødte Hjorths ironiske
Smil. Han sad paa Kanten af Bordet, dinglende med
Benene, der slog Takt med Støvlerne. Der begyndte
rundt om en Hvisken og sagte Fnisen.</p>

<p>Men Professorsønnen havde allerede genoptaget
Diskussionen. Han advarede imod at lade en saadan
Følelse blive afgørende overfor Mysteriet, &mdash; saa
kunde man forkaste det Hele om Anthropofagi. Han
vilde minde om Baaders Ord, at vi alle paa en Maade
sjælelig var Anthropofager. Paa samme Maade kunde
man ogsaa sige, at vi alle vare Selvanthropofager.
Vi havde jo det skønne Naturexempel med Barnet,
som næres af Moderbrystet, der ligesom er dets eget
Kød og Blod ... Og kunde man ikke tænke sig,
at Jesus netop i dette Øjeblik, da hans Offerlidelse<span class="pagenum"><a name="Side_272" id="Side_272" title="[S. 272]"> </a></span>
tog sin Begyndelse, styrkede sit menneskelige og forkrænkelige
Legeme til Opstandelsen og Forklaringen
ved at nyde sit eget forklarede Legeme, &mdash; det samme,
som nærer vort Opstandelseslegemes Spirer.</p>

<p>Hjorth fik ikke mere at høre. Han havde set sit
Snit til at liste sig ud, og var hurtig nede paa Gaden.
Den kolde Tøsne slog ham forfriskende i Ansigtet,
og fra Vinduerne lige over for fløj Violinernes
Valsemelodi opmuntrende ned til ham. Det forekom
ham, at han havde frelst sig ud af et Galehus. Han
glædede sig over, èn Gang dog at have givet sig
Luft, over denne Drillelyst, der pludselig havde overvældet
ham med et lystigt Indfald, ligesom naar
han i gamle Dage paa Valgmøderne tirrede Bønderne.
Hvor de vare blevne forbavsede, Theologerne!
... Og idet han saà op paa Vinduerne med Rækken
af duknakkede Rygge, brast han i en saa voldsom
Latter, at han maatte gribe fat i Lygtepælen for
ikke at glide paa de snesjappede Fliser.</p>

<p>&mdash; Han har da faaet nok, han dèr, hørte han en
Mand sige til en anden paa Fortovet lige over for.</p>

<p>&mdash; Ja, &mdash; jeg har faaet nok! &mdash;</p>



<hr class="chapbreak" />
<h2><a name="KAPITEL_XXX" id="KAPITEL_XXX"></a>XXX.</h2>


<p>&mdash; Ja, jeg mærker nok, at du er bleven en hel
Del mere radikal end jeg, sagde Jessen betænksomt
efter at have faaet Ild i sin Pibe, der var gaaet ud
under Disputen med Hjorth ... Naa, nu er du jo<span class="pagenum"><a name="Side_273" id="Side_273" title="[S. 273]"> </a></span>
ogsaa bleven en lærd Theolog, jeg er kun Dilettant
... Ja, jeg mente jo nok altid, at du, &mdash; skønt
saa vidt havde jeg rigtignok ikke tænkt mig ...
Og jeg kan heller ikke selv, &mdash; nej en personlig Gud
og Udødelighed, det kan jeg nu ikke tænke mig andet,
og jeg vil dog ogsaa nok kalde mig Kristen, fordi
jeg ikke tror paa alle de Dumheder, som de har
gaaet og lavet sammen ... Naa, men for Resten
bliver Forskellen vel ikke saa stor, og i alt Fald er
vi begge komne paa den forkerte Side af Stregen
... De brændte sgu os begge to, hvis de bare kunde
komme afsted med det, de Præster.</p>

<p>Hjorth fandt sig ikke foranlediget til at sige ham
imod, idet han tænkte paa sin gamle Ven, Provst
Lindekær, og hans Prædiken om at de var værre
end Mordere og Kæltringer.</p>

<p>&mdash; Naa, Fader, det maa du da ikke sige, indvendte
hans Datter Nelly.</p>

<p>&mdash; Jo, gu min Sæl brændte de os &mdash; alle tre, for
du maa da ikke tro, at du slap, skønt du er meget
sød saadan at se paa ... De brændte Bob med,
af Frygt for at vi skulde have lært ham at gaa og
knurre ad Treenigheden, saa han kunde smitte de
andre Hunde.</p>

<p>Terrierbastarden Bob med Oberst-Ansigtet var
ikke bleven synderlig forandret af Aarene; dens
Knebelsbart var maaske lidt hvidligere, og den var
mindre villig til at gaa paa Bagbenene. Men dens
Herskerinde, som den gik og <span class="sic" title="[sic]">smeg</span> sig op ad og saà
op til med sit skæve Tandsmil uden at ane den Fare,
som truede dem begge fra Præsternes Side, &mdash; Frøken
Nelly var ogsaa nu mere sat og mindre tyrannisk
i sin Ømhed. Hun var bleven en ganske køn<span class="pagenum"><a name="Side_274" id="Side_274" title="[S. 274]"> </a></span>
Pige, lidt for lav maaske og med en Smule bevidst
Rankhed. Hendes korte Ansigt med de stærke Kindben
og Stumpnæsen havde noget af Kattekraniets
Form; det beherskedes af et Par store mørke Øjne,
som hun kunde bruge saa venlig og skelmsk, at
Karlene paa Skovvang kaldte hende »snomild«.</p>

<p>De gik alle fire hen ad en af de smalle Gange i
Haven til Fuldmægtigboligen, en lille blomsterfattig
Have, tæt af Buske og gamle Frugttræer, hvis krogede
Grene flettede et tyndt uregelmæssigt Løvværk,
hvori den ansatte Frugt begyndte at gulnes
og straalede i Midsommersolens Lys.</p>

<p>&mdash; Du er da vel ikke ogsaa bleven venstre, for
det synes jeg nu der er saa mange Fritænkere, der
begynder at være?</p>

<p>&mdash; Ja, jeg er skam ikke rigtig sikker længer, du
... Jeg synes dog nok &mdash;</p>

<p>&mdash; Ja, der har vi det ... Naa det er ikke for
det, hun dèr er sgu ogsaa venstre.</p>

<p>&mdash; Saa, giver De Dem ogsaa af med Politik?</p>

<p>Nelly blev ganske rød i Hovedet.</p>

<p>&mdash; Nej, det gør jeg naturligvis ikke &mdash;</p>

<p>&mdash; Aa, hun er rent bansat ... Jeg maa saamæn
laane »Morgenbladet« til hende hos Bønderne ...
Naa, de skriver for Resten ikke saa daarligt for sig
... Men noget Fedteri er det nu alligevel.</p>

<p>&mdash; Jeg synes virkelig ikke, udbrød Nelly, at der
er nogen Grund til, at vi skal sidde i vore smaa
fugtige Stuer og være begejstrede for, at Grev Tramp
eller rettere Godsforvalter Ravn og Embedsmændene
som Pastor Krarup og Herredsfogden, at de
skal styre hele Butikken.</p>

<p>&mdash; Ja, se der ser vi, &mdash; det er det med Fruentimmer,<span class="pagenum"><a name="Side_275" id="Side_275" title="[S. 275]"> </a></span>
de gør strax alting personligt ... Slet ingen
Sans for det almene, det er altid mig og dig og den
og den &mdash;</p>

<p>&mdash; Men maaske det ogsaa er det rigtige, sagde
Hjorth. &mdash; I alt Fald er det praktisk og anskueligt.</p>

<p>&mdash; Ja, naar man saadan vil tage, saa kan man jo
altid ... Der er nu I. A. Hansen ... Dèr saà
man da, hvad det var for noget ... Og ham havde
jeg dog nogen Godhed for, fordi det var ham, der
skaffede os et ordenligt Landsting.</p>

<p>&mdash; Aa, jeg synes dog ikke det er værdt at rose
ham netop for den Lejlighed, da han solgte sig til
Godsejerne, sagde Hjorth. &mdash;</p>

<p>&mdash; Men, for at tale om noget andet, De vil dog
studere videre og tage Deres Examen, Hr. Hjorth?
spurgte Nelly, der ikke fandt, at denne politiske
Debat førte til noget.</p>

<p>&mdash; Ja, &mdash; det vil jeg dog nok ... Jo, jeg synes
nok, jeg vil tage den Smule Fordel af disse Aar,
som jeg kan faa, og Kandidat-Titlen, den er dog
altid &mdash; naar jeg nu f. Ex. fik Lyst til at være Lærer
ved en lærd Skole &mdash; og i det Hele taget &mdash;</p>

<p>&mdash; Hvor lang Tid vil det nu tage dig endnu?</p>

<p>&mdash; Aa, jeg kunde vistnok gaa op til Jul.</p>

<p>De vare komne hen til Laagen ud til Allèen. Skraas
for den havde de en Gavl af Hovedbygningen, &mdash;
Godsforvalter Ravns Bulbideransigt stak ud af det
ene Vindue. Han lagde ikke Mærke til dem, men
saà lige ud.</p>

<p>&mdash; Ravn nyder nok sin nye Udsigt, hviskede Nelly
og gav sig til at le.</p>

<p>&mdash; Hvad er det? spurgte Hjorth.</p>

<p>&mdash; Aa, det er en meget grinagtig Historie, sagde<span class="pagenum"><a name="Side_276" id="Side_276" title="[S. 276]"> </a></span>
Jessen. &mdash; Dèr ude ad ligger Fuglerede-Gaard, &mdash;
du vèd, dèr hvor Frøken Klingenberg &mdash;</p>

<p>&mdash; Ja vel.</p>

<p>&mdash; Naa, &mdash; saa for nogen Tid siden finder Ravn
pludselig paa, at der skal hugges, for at han kan
faa Udsigt.</p>

<p>&mdash; Ah! &mdash;</p>

<p>&mdash; Og for at det kunde ske med saa megen Ostentation
som muligt, maatte Kammerraaden levere
Folk til det Arbejde lige i den aller travleste Høbjærgningstid
... Og nu &mdash; men hvem er det, der
kommer dèr nede i Allèen?</p>

<p>&mdash; Det er Pastor Krarup, sagde Nelly, hvis store
mørke Øjne vare langsynede.</p>

<p>Godsforvalteren vendte nu sin børstehaarede Kuglenakke
imod dem. Han saà ogsaa ned ad Allèen.
Pludselig forsvandt hans Hoved.</p>

<p>&mdash; Han har opdaget ham, sagde Jessen. &mdash; Nej,
nu skal vi skam se Løjer ... Lad nu bare være at
le, Nell ... Bob! vær rolig, &mdash; Bob! ... <em>saa</em>,
læg sig.</p>

<p>Godsforvalterens Hoved viste sig igen, denne Gang
væbnet med en stor Kikkert, som han stirrede ud
igennem, medens han af og til tog den fra Øjnene
for at skrue paa den.</p>

<p>&mdash; God Dag, Ravn! ... God Dag! raabte Præsten,
da han var kommen lige neden under ham.</p>

<p>&mdash; God Dag, &mdash; aah, er det Dem, Pastor Krarup,
god Dag, svarede Ravn, idet han fòr sammen, og
medens han nikkede forlegent ned vilde skjule Kikkerten
med en kejtet Bevægelse.</p>

<p>&mdash; Kigger De Stjærner om Dagen, eller hvad er
det, De ser?</p>

<p><span class="pagenum"><a name="Side_277" id="Side_277" title="[S. 277]"> </a></span></p>

<p>&mdash; Aa, det &mdash; det er saamæn ingen Ting &mdash; det
&mdash; jeg saà blot ud paa Marken, &mdash; de arbejder derude.</p>

<p>&mdash; Ah, men det er jo noget nyt, dette Kig, &mdash;
hvad? &mdash; Det har jeg ikke set før ... Hvad er det
for en Gaard, dèr ude, &mdash; er det, &mdash; det maa da være
Fugleredegaard, &mdash; ja vist saa, nu ser jeg jo de to
Popler ... Hm ... Apropos, skal De til Middag
dèr imorgen?</p>

<p>&mdash; Nej, svarede Ravn slukøret ... Naa, der skal
være Middag dèr?</p>

<p>&mdash; Ja vèd De ikke det? ... Det er for Professoren.</p>

<p>&mdash; Professoren?</p>

<p>&mdash; Ja Professor Petersen, naturligvis ... Hun traf
ham jo ifjor hos mig, og blev saa indtaget i ham
... Nu er han der i Besøg ... Det vil sige, han
bòr jo nede paa Kroen i Frederiksminde for at bruge
Søbade.</p>

<p>&mdash; Naa, gør han det? sagde Ravn gnaven. &mdash; Ja,
han kan nok ogsaa trænge til at blive noget mindre
fersk ... Men det hjælper sgu ikke noget, det her;
&mdash; he! &mdash; han skulde da over til Vesterhavet for
at ligge i Saltlage ... Vil De ellers ikke komme
op? ... Det bliver dog lidt genert for Dem saadan
i Længden at staa og passiare med Nakken paa
Ryggen.</p>

<p>&mdash; Jo Tak! nu kommer jeg. &mdash; &mdash;</p>

<p>&mdash; Ha, ha! det var nok en Streg i Regningen,
udbrød Jessen.</p>

<p>&mdash; Naa saa Professor Petersen er i Besøg dèr ...
Gud vèd om virkelig &mdash;</p>

<p>&mdash; Ja, hvorfor skulde han ikke tage hende? Professorgagen<span class="pagenum"><a name="Side_278" id="Side_278" title="[S. 278]"> </a></span>
er dog ikke større end at en Gaard i
Ryggen &mdash; &mdash;, og hun er jo virkelig heller ikke saa
afskrækkende &mdash; i Betragtning af, at han er Theolog.</p>

<p>&mdash; Naa Farvel! &mdash; nu maa jeg nok se at komme
hjem.</p>

<p>&mdash; Har De talt med Kristine og Per Andersen om
det, at De ikke vil være Præst? spurgte Nelly.</p>

<p>&mdash; Nej, &mdash; ikke endnu ... Ærlig talt, har jeg
ikke rigtig haft Lyst ... Jeg vilde ogsaa nok først
tale med Venner og Meningsfæller &mdash; i det Punkt
... Men nu kommer jeg jo til at sige dem det.</p>

<p>&mdash; Gud vèd, hvorledes de vil tage det.</p>

<p>&mdash; Ja, det bliver vel ikke saa let for dem at forstaa
... Men der er jo ikke noget ved at gøre.</p>

<p>Han trykkede dem i Haanden og gik ned gennem
Allèen.</p>

<p>&mdash; Ja, der er dog det ved at gøre, at hun kunde
give ham Rejsepas, og det er jeg nær ved at ønske,
at hun gjorde, for jeg tror ikke paa det med Kristine.</p>

<p>&mdash; Nej, jeg tror ikke Kristine selv synderlig godt
heller, og det er der nok ikke mange, der gør, sagde
Nelly.</p>



<hr class="chapbreak" />
<h2><a name="KAPITEL_XXXI" id="KAPITEL_XXXI"></a>XXXI.</h2>


<p>&mdash; Men det er da ikke dit Alvor, Niels?</p>

<p>&mdash; Jo, vist er det Alvor, kære Kristine ... Tror
du, jeg har Lyst til at spøge med det ... Jeg<span class="pagenum"><a name="Side_279" id="Side_279" title="[S. 279]"> </a></span>
kan og vil ikke ... Du spurgte mig ifjor, om jeg
ikke skulde tro paa Engle, &mdash; ja hvis der ikke var
andet ivejen.</p>

<p>&mdash; Aa, hvad tror de andre paa?</p>

<p>&mdash; Paa en hel Del i alt Fald, &mdash; for Resten kommer
det ikke mig ved.</p>

<p>&mdash; Kommer det heller ikke mig ved? ... Hvad?
... Tror du ka'ske jeg har Lyst til at blive Skolelærermadam
nu?</p>

<p>&mdash; Nej det lader ikke til det ... For Resten er
du heller ikke udsat derfor ... Jeg kan da ikke
godt være Lærer, naar jeg ikke tror paa noget af
det, jeg skal lære Børnene.</p>

<p>&mdash; Men hvad Fanden vil du da?</p>

<p>&mdash; Ja, det vèd jeg virkelig ikke nu ... Jeg er
kastet ud af min Stilling, og hvor jeg egentlig skal
vende mig hen og tage fat &mdash;</p>

<p>&mdash; Aa, du kan gaa ad Helvede til.</p>

<p>&mdash; Kristine!</p>

<p>&mdash; Ja, det sagde jeg, ja vel, &mdash; og jeg spøger sgu
heller ikke ... Tror du ka'ske jeg er født igaar,
og ikke kan begribe, at dette her ikke er andet end
et Paaskud, for at du kan gifte dig med en eller
anden Dame inde i København.</p>

<p>&mdash; Det har jeg ikke fortjent at høre af dig, og
&mdash; det &mdash; det véd du ogsaa selv bedre.</p>

<p>&mdash; Aa, det skal du saamæn ikke tage dig saa nær
... Jeg tror saagu, du er paa Nippet til at flæbe
... Nej, gener dig bare ikke for min Skyld, jeg er
saamæn lige glad ... Det er bare det, der ærgrer
mig, at jeg har ladet mig holde for Nar saa længe
... Hvis jeg ikke havde vaaren saa tossegod, saa
kunde jeg vaaren Frue nu ... Ja, glo du bare,<span class="pagenum"><a name="Side_280" id="Side_280" title="[S. 280]"> </a></span>
det kunde jeg ... Men det har man for, at man
gaar og venter paa saadan en Smule Lærer, saadan
en Pjalt, der hverken kan blive det ene eller det
andet, saadan en dum Dreng, der ikke engang tør
være sin Kærestes Sengekammerat, naar hun gi'er
ham Lov til det.</p>

<p>Hjorth rejste sig og gik hen imod Døren. &mdash; Denne
tavse Ro irriterede mere end noget andet, og hun
skyndte sig med at komme til sin yderste Grad af
Kynisme.</p>

<p>&mdash; Ja, gaa du bare, &mdash; naar du ikke bringer en
Præstegaard med, er der saamæn ingen, der bryder
sig om dig ... Tro dog bare heller ikke, at jeg har
gaaet tørmundet her og ventet paa dig, som om du
var den eneste ... Naar ens Kæreste ikke vil, saa
er der andre, der vil ... Naar man ikke er grimmere
end jeg er, behøver man ikke at gaa i Seng
alene og tude sig i Søvn.</p>

<p>Hjorth drejede Laasen, ude af Stand til at sige
et Ord, kun med den ene Tanke at komme bort,
forfærdet, opfyldt af Lede ved sig selv, fordi han
nogensinde havde kunnet elske dette Væsen. &mdash; I
det samme drejedes Laasen ogsaa udefra, og da
Døren gik op, traadte Per Andersen og hans Kone
ind.</p>

<p>&mdash; Hvad er der dog paafærde her inde, Børn? &mdash;
Man kan jo itt' faa sin Bænkesøvn.</p>

<p>Men Kristines Kraft, der havde været spændt til
det yderste, var pludselig brudt ved Synet af Forældrene.
Hun kastede sig om Halsen paa Moderen
og hulkede:</p>

<p>&mdash; Han vil itt', &mdash; han vil itt' &mdash;</p>

<p>&mdash; Naa, naa, Ki'sten, &mdash; hvad er det da?</p>

<p><span class="pagenum"><a name="Side_281" id="Side_281" title="[S. 281]"> </a></span></p>

<p>&mdash; Hvad er det, han itt' vil, for Fanden? &mdash;</p>

<p>&mdash; Han vil itt' ha'e mig, &mdash; han vil itt' være Præst.</p>

<p>&mdash; Saa&mdash;aa, hvad er det, hun siger, Niels?</p>

<p>&mdash; Ja, det er forsaavidt sandt nok. Jeg vil ikke
være Præst, jeg har opgivet det, hvorfor kan nu
være det samme, og saa skældte hun mig ud og sagde,
jeg kunde gaa Fanden i Vold, og at hun aldrig havde
brudt sig om mig, &mdash; og nu tror jeg nok, vi er temmelig
enige om, at vi skilles hurtigst muligt.</p>

<p>&mdash; Aa, hvad er det for Snak, &mdash; hvad vil du bryde
dig om det Kærestekævl og Tøsevrøvl! ... Nej,
kom nu og lad os tale ordenlig om Sagen, Niels,
og faa Re'elighe'en paa den ... Selv om du itt'
vil være Præst, som du siger, behøver I da'tte derfor
at rende fra hinanden ... Men hvorfor vil du itt'
være det? ... Den Stilling er jo da god nok.</p>

<p>&mdash; Nej, det kan ikke nytte noget, Per Andersen,
&mdash; for selv om du fik hende god igjen, saa vil <em>jeg</em>
nu ikke have <em>hende</em>, &mdash; heller vilde jeg lade mig
gøre til Præst. &mdash; Farvel.</p>

<p>&mdash; Saa&mdash;, naa, du maa saamæn ha'e stødt ham
godt for Hovedet, min Pige ... Det var da ogsaa
Satan til Historie.</p>

<p>&mdash; Hun siger, det stakkels Barn, at han tror hverken
paa Gud eller Fanden, &mdash; saa saadan et ugudeligt
Skarn skal hun da ikke gives i Armene paa,
&mdash; dèt skulde jeg da stritte imod med Hænder og
Ben ... Aa, Herre Gud! at det skulde tage den
Ende! og jeg som trode, jeg skulde have en Præst
til Svigersøn.</p>

<p>&mdash; Saa&mdash;aa, ja det &mdash; hvad han tror eller itt'
tror, det bliver jo hans Sag, det &mdash; der er jo itt'
noget aa sige paa ... Men du skulde dog ha'e varet<span class="pagenum"><a name="Side_282" id="Side_282" title="[S. 282]"> </a></span>
dig lidt, Ki'sten, for saadan at vise ham Vintervejen,
over det at det er itt' saa lige til at faa en ung
Mand, der dur noget, min Tøs; &mdash; og Niels han var
da li'egodt &mdash; ja, det kan itt' nytte noget, du vrisser
&mdash; han har nu ogsaa holdt af dig ... Men Fanden
maa vide, hvad du har gjort ved ham, &mdash; han var
jo ligesom han var stukken af en Bræms &mdash;</p>

<p>Per Andersen satte sig ned paa Bænken, tog sig
en Slurk Øl af Trækanden, viskede sig om Munden
med Bagen af Haanden og rystede misfornøjet paa
Hovedet.</p>

<p>&mdash; Jo, han <span class="sic" title="[sic]">houed</span> mig godt, gjorde Niels ... Nu
var han heller itt' længer saadan en hidsig Højremand,
vi kom rigtig godt ud af det sammen ...
Han var ikke bleven en af de Præster, der gaar og
ser ned paa Bonden, som vi har saa mange af.</p>

<p>&mdash; Ja men, han vilde jo ikke være Præst. &mdash;</p>

<p>&mdash; Aa, ja, &mdash; hvad? ... Saadan unge Mennesker,
de maa jo ha'e deres Anfægtelser, og derfor
kunde det saamæn godt &mdash;. Og selv om det nu itt'
var blevet til noget, saa siger jeg, den latinske Dannelse
og Examen og de Dele, &mdash; det er itt' aa kaste
Vrag paa ... Det bli'er ka'ske tilsidst bedre end
som en Gaard, for det er noget man har èn Gang
for alle, og det er der ingen og kan ta'e fra en ...
Og naar en har det, og der ellers er Krummer i ham,
saa slaar han sig igennem, &mdash; det er saa bestemt,
der ska'tte fejle for en Hægte.</p>

<p>&mdash; Naa hvad det angaar, saa har Ki'sten jo da
os og Gaard og Hjem, saa &mdash;</p>

<p>&mdash; Ja vel, men at, man vil jo dog ogsaa gærne
have sin Datter godt gift &mdash; og &mdash; det er jo da &mdash;
næst etter Gaardens Bedrift og saadan &mdash; saa er<span class="pagenum"><a name="Side_283" id="Side_283" title="[S. 283]"> </a></span>
det jo da det, der ligger en Mand mest paa Hjærte
... Og det vil jeg nu sige dig, Ki'sten, du skal
da ikke sætte din Lid til det Jav med Godsforvalteren.
&mdash; Ja gør du bare store Øjne, &mdash; jeg vèd noget
om det ogsaa, &mdash; og det kan hændes, der er flere,
som vèd det, og nu vil de naturligvis sige, at det
er derfor Hjorth ikke vil ha'e dig, og det vil itt'
gøre dig mer købmandsgæv, min Pige. &mdash; &mdash;</p>

<p>Saadan havde han snakket frem og tilbage en
halv Times Tid og givet sin Misfornøjelse Luft, medens
han snart sad paa Bænken og trommede med
Fingrene paa Bordet, snart gik op og ned ad Gulvet
med de tværstribede Uldtrøjeærmer stukne dybt ned
under Gølpen.</p>

<p>&mdash; Hvad er nu det? udbrød han pludselig, idet
han bøjede sig frem og saà ud i Gaarden, hvor en
Vogn rullede ind. &mdash; Det er jo et Par af Kammerraadens
Heste. &mdash;</p>

<p>&mdash; Der er Bud fra Fuldmægtig Jessen, om Kusken
maatte faa Student Hjorths Tøj med tilbages, sagde
en Dreng, som stak Hovedet ind ad Døren.</p>

<p>&mdash; Saa, ja der har vi det! ... Ham kan vi sgu
skyde en hvid Pind etter ... Ja, sørg I nu for
Tøjet, og saa kan I jo sætte jer til at flæbe igen.
&mdash; For jeg gaar sgu i Marken.</p>



<hr class="chapbreak" />
<h2><a name="KAPITEL_XXXII" id="KAPITEL_XXXII"></a>XXXII.</h2>


<p>Hjorths første Følelse efter at Kristine saaledes
havde brudt med ham var en dump Nedslagenhed,<span class="pagenum"><a name="Side_284" id="Side_284" title="[S. 284]"> </a></span>
&mdash; Krænkelsen over at føle sig kastet haanlig bort,
som en dum Pige slænger et Smykke bort, fordi
hun opdager, at det ikke er af Guld, og ikke forstaar,
at det kunstneriske Arbejde gør det hundred Gange
værdifuldere, &mdash; Forbitrelse over at se sin Troskab,
som han selv havde holdt hellig under Smerte og
Kamp, blive trampet raat af en tilsølet Træsko, &mdash;
Skam og Anger over at have spildt sin Kærligheds
første sprudlende Skum i et smudsigt Glas.</p>

<p>Men i Løbet af disse Dage, som han tilbragte i
Jessens stille, tarvelige Hus, maatte denne Stemning
efterhaanden vige for Følelsen af Befrielse ved
at være kommen ud af et Forhold, som han havde
indset var skævt, men som hans Anskuelser forbød
ham at bryde. Det var som om nu det sidste snærende
Baand fra hans gamle Liv var sprunget af
sig selv, og han stod uhindret over for det ny. &mdash;</p>

<p>En fjorten Dages Tid derefter tog han ind til
København og optog sine Studier for Alvor. Da han
ikke længer var forlovet, forekom det ham mindre
magtpaaliggende at blive tidlig færdig. Han opgav
den overanstrængte Plan at gaa op ved Juletid og
vilde benytte hele Aaret for at kunne møde fuldt
rustet og sikker ved Examensbordet.</p>

<p>Over hans stillesiddende Liv gik saa Dagene bort,
ensartede, kun adskilte ved det mer eller mindre,
han havde faaet udrettet. Det blev ham en Lidenskab
blot det at lægge saa og saa meget bag sig,
at føle, hvorledes han ligesom havde Tag i Tiden
og ikke lod den slippe forbi uden at have fravristet
den, hvad den skjulte af Arbejdsmængde. En af
hans største Glæder var at kunne sige til sig selv
om Aftenen: Idag har jeg læst tretten Timer.</p>

<p><span class="pagenum"><a name="Side_285" id="Side_285" title="[S. 285]"> </a></span></p>

<p>Til denne formelle Arbejdslyst kom den stedse
voxende Glæde af at nærme sig Maalet, Nydelsen
af de videre Udsigter, den styrkende Følelse af, hvorledes
de spredte Kundskaber føjede sig sammen, belyste
hverandre, greb ind i hinanden, udfyldte Hullerne
og forenede sig til et sammenhængende Lærdomshele.</p>

<p>Men den videnskabelige Lykke, som overstraalede
det Hele, den endelige Klarhed, Splittelsen af
de sidste Taager, &mdash; det var endnu ikke alt dette,
det var ikke Samlingen af det gamle, men det nye,
der kom til. For midt under Repetitionen, overlæsset
af det skolemæssige Examensarbejde, fik han
Tid til at fuldende sin egen Udvikling ved selvstændige
Studier. Han holdt sig Professor Petersens Raad
efterrettelig, ikke at nøjes med det aller nødtørftigste,
men tage det lidt udførlig, &mdash; saa efterrettelig,
at Professorhovedet vistnok vilde have rystet med
sit betænkeligste Udtryk, dersom det havde været
Vidne dertil. For han gik nu selv til disse Germaner,
hvem alle brave Theologer kun have et Skinkendskab
til gennem rettroende Modskrifter, &mdash; til Theologiens
Titaner.</p>

<p>Det var med en vis Hjærtebanken, som om Udlaaneren
kunde læse hans betænkelige Tros-Tilstand,
at han i Universitets-Biblioteket en Dag sagde
»Strauss &mdash; den kristelige Troslære i dens historiske
Udvikling og dens Kamp med den moderne Videnskab«.</p>

<p>Dette klassiske Værk er, som det kundgør i Titlen,
en Bog om Kamp. Dets Blade have en Hvidhed af
Arena-Sand, hvorpaa Skriften staar med en Farve
som af Blod fra den theologiske Pennestrid. Paa<span class="pagenum"><a name="Side_286" id="Side_286" title="[S. 286]"> </a></span>
denne Arena træde Gladiatorerne op, naar de forskellige
Leges Dogme-Kampraab lyde: Legen om
Skabelsen! ... Legen om Forsynet! ... Legen om
de to Naturer i Kristus! ... Legen om den hellige
Aand! ... Daabslegen! ... Nadverlegen! ... Legen
om Udødeligheden! De mylre ud fra Fortidens
mørke Carcer, Moses med sit Stenskjold, Profeter,
Evangelister og Apostle i Papyruskjortler, Kirkefædre
og Skolastikere i Pergamentspandsere og Dogmatikere
i Læderkøllerter, Rettroende og Kættere
imellem hverandre; de samle sig hobevis; og Kampen
begynder, rasende, uden Naade, &mdash; »til Helvede
med den, der staar imod! Herrens Sværd og Gideons!«
&mdash; den tiltager i Styrke, idet fler og fler blande sig
i den, holder sig staaende, afmattes, medens Rækkerne
udtyndes, &mdash; indtil Strauss vinker fra Podiet,
og den sidste Kæmper træder ud paa Arenaen af
Nutidens Port, den nøgne usaarlige Videnskab med
Tænkningens og Erfaringens tveæggede Sværd, der
gør en Ende paa Legen ved at fælde de tiloversblevne,
saarede Fægtere ... Det var dette Skuespil,
der opførtes for Hjorth; hver Gang Kampraabet
lød, maatte alt hvad der var blevet tilbage i ham
af dogmatisk Vanetro, af gamle kirkelige Anskuelser
&mdash; alle disse Nølere maatte ned paa <span class="sic" title="[sic]">Arenen</span> for at
blande sig i den skæbnesvangre Kamp, og de gik i
Døden berusede af den vilde Festlighed med den
ægte Gladiator-Begejstring, der raabte med Vaabenklang
op til Podiet: »Hil dig, Strauss! vi, som skal
dø, hilse dig!« &mdash;</p>

<p>Men endnu var der en Kamp tilbage. Endnu stod
Hovedfæstningen: den hellige Skrift, denne mystiske
Borg, som er Protestantens sidste Tilflugtssted. »Det<span class="pagenum"><a name="Side_287" id="Side_287" title="[S. 287]"> </a></span>
Ord de vel skal lade staa og dertil Utak have,« &mdash;
i disse djærve Ord udsang Luther sin <span class="sic" title="[sic]">Sejersvished</span>.
Og han kunde gøre det den Gang. Om end Menigheden
i Brunsvig efter den katholske Prædiken sang:
»Ak Gud fra Himlen se herned! ... dit Ord man
ej vil lade staa, og Troens Lys flux ud vil gaa hos
alle Folk paa Jorden« &mdash; det var dog blind Allarm,
der var ingen, som for Alvor havde tænkt paa at
omstyrte Ordet. Men tre Aarhundreder have afløst
hinanden siden da; og hvad det ene Aarhundrede
frygter, det haaber det næste, og hvad det andet
Aarhundrede haaber, det vover det følgende. Alt eftersom
Slægten fornyes, og ældes under sin Fornyelse,
spirer der nye Tanker, underlige unge og gammelkloge
Tanker, Tanker som ere idel Spørgsmaal; &mdash;
men hvad det ene Aarhundrede spørger om, det besvarer
det andet. Det begynder at lalle og stamme
og svare med nye Tunger, hellige Ildtunger i alle
Maal, den menneskelige Aands Pinsetegn. Der blev
spurgt om Ordet, og der blev svaret; og Utak fik
de, deri havde Luther Ret, &mdash; men Ordet lod de
ikke staa.</p>

<p>Men hos Hjorth stod det endnu, og saa længe
denne Fæstning ikke er faldet, er det ubefæstede
Sind truet af stedse nye Udfald, om end Tankernes
Friskarer have oversvømmet det nok saa tæt. Fæstningen
stod der; og inderst inde bag dens viede
Ringmur og hellige Forter sad en Del af ham selv
fangen i Avtoritetstroens Baand og sukkede efter
Befriere, men kunde ikke selv bryde ud og forene
sig med sine Venner, og de kunde heller ikke selv
storme Borgen, men ventede paa Hjælp af en Stormagt.
Hist og her var der vel skudt en Tinde ned<span class="pagenum"><a name="Side_288" id="Side_288" title="[S. 288]"> </a></span>
eller brudt en Bresche, &mdash; dog, det havde ingen
Art. &mdash; Men nu slog Befrielses-Timen, da den tyske
Kritik kørte frem med Tübinger-Detachementets
svære Skyts, og Batteriet Baur plantede sine Kanoner
op og kastede sine straalende Strejflys ud i Fortidsnatten,
som hviler over den hellige Fæstning,
skjulende dens Rifter og Huller, medens det af og
til udsendte et af disse sikkert rettede, frygtelige
Projektiler, der bore sig helt ned i den historiske
Undergrund og sprænge i Luften, hvad der er opført
derpaa ... Da dette Bombardement endelig var
forbi, stormede Friskarerne ind i den sammenskudte
Fæstning, hvor kun et Par St. Pauls Forter, St.
Johannes' Aabenbaringstaarn og nogle Mathæus-Kassematter
havde holdt sig under Ildregnen, isolerede
mellem de rygende Tomter, &mdash; og de befriede
Fangen, som jublede dem imøde, og Krigen var
endt for stedse. &mdash;</p>

<p>Medens disse voldsomme Ting forefaldt i det stille
Studereværelse, Side om Side med en fredsommelig,
ensformig Examens-Repetition, vexlede Dagene udenfor:
&mdash; Dage med lyseblaa straalende Høsthimmel;
&mdash; Dage med Efteraarsjævndøgnenes skysvøbte
Storme, buldrende mellem Gavlene, hylende og tudende
i Skorstenene, klaprende med Vinduesstænger
og raslende med Tagsten; &mdash; Dage med tæt Frosttaage
og Rim ned over de røde Tegltage; &mdash; dæmpede
hvide Vinterdage med tæt blødt Snefald gennem
stille Luft, som om Himlen var Bugen af en
uhyre hvidgraa Fugl, der fældte sin Dragt og lod
Dunene drysse ned over Jorden; &mdash; skingrende og
bidende Frostdage med Espalier af Krystalblomster
paa Ruderne og blændende Solskin over Tagenes<span class="pagenum"><a name="Side_289" id="Side_289" title="[S. 289]"> </a></span>
store Snedriver, hvoraf nu og da en Lavine løsnede
sig og plumpede fra Tagskægget ned i Gaarden med
et dumpt Bulder; &mdash; lunefulde Aprildage med Regnskyl,
der pjaskede mod Ruderne og vaskede ned
ad Tagene, paa hvis blanke Tegl Solen strax efter
stirrede, som en stor gylden Pupil i et skyglippende
mørkeblaat Øje, med et hvast Bygeblik; &mdash; milde
Foraarsdage endelig, der pustede en slappende grødetung
Varme ind igennem de aabne Vinduer.</p>

<p>Den lange Gaard lokkede Gadesælgerne ind, som
om den var en virkelig blind Gade. Deres Raab
trængte af og til op til ham under Læsningen, monotone
og dog vexlende fra Efteraarets Frugter og
den første Frosttaages melankolske Muslinger til
Rødspætter og Appelsiner, til Rejerne og de grønne
Kranse.</p>

<p>Nedenunder var der fra Morgen til Aften en uafladelig
Hamren fra Smedjen, ligesom Taktslagene til
en grundig, udholdende Flid. Inde i Værelset ved
Siden af jamrede den brystsyge Mand sig ofte som
en døende. Men fra oven kom nu og da den muntre
Vingeklapren af en hvid Duesværm, der fløj ud af
et Tagvindue og kredsede hen over Mønningerne op
imod en blaa Himmel &mdash; en Lyd som af noget jublende,
der fløj befriet bort.</p>



<hr class="chapbreak" />
<h2><a name="KAPITEL_XXXIII" id="KAPITEL_XXXIII"></a>XXXIII.</h2>


<p>Han gik naturligvis ikke meget ud det Aar. Men
han besøgte endnu temmelig hyppig Lindekærs; &mdash;
han kunde ikke undvære at komme dèr. Og dog var<span class="pagenum"><a name="Side_290" id="Side_290" title="[S. 290]"> </a></span>
det ikke som før. De modtog ham med den samme
Venlighed, men han befandt sig ikke saa vel. Han
syntes, at han i Grunden ikke længer havde Ret til
at komme dèr, havde en Følelse af, at han nu befandt
sig i deres Hus under en falsk Forudsætning.
Det pinte ham, at han var fjærnet fra dem og halvvejs
førte dem bag Lyset ved sin Tavshed.</p>

<p>En Aften i Februar Maaned var han der i et Selskab,
der var gjort til Ære for Professor Petersen
og hans Hustru. Han var nemlig i Julen bleven forlovet
og strax efter gift med Frøken Klingenberg.
De havde tilbragt Hvedebrødsdagene paa Fugleredegaard
og vare lige komne til Byen. Der var
nogle Kapellaner og Kateketer med Fruer, en lille
udvalgt Kreds, hvori Fru Petersens rødsprængte Ansigt
ret kunde straale som det feterede Midtpunkt.
Men Hjorth kedede sig grundig. Han søgte hen til
en Chaisselong, afsides, ved Siden af Ellinor, der
trods sit kirkelige Sindelag heller ikke saà ud til at
more sig. Hun fortalte ham om Konservatoriet, om
den nye Lærer, de havde faaet, og om hvor kedsommelige
de mandlige Elever vare.</p>

<p>Ellinor blev opfordret til at spille. Hun rejste sig
med et mat Smil, satte sig ved Flygelet og spillede
sit Examensstykke: Mendelssohns Koncert. Det var
ligesom Signalet til en livligere Opblusning af Samtalen.
&mdash;</p>

<p>Man var kommen ind paa det politiske Omraade.
Nu havde da Venstre vist, hvad det var for et Parti,
hvorledes det i Grunden vilde alt det bestaaende til
Livs; &mdash; det havde jo agiteret for Dr. Georg Brandes'
Ansættelse.</p>

<p>&mdash; Ja, det var nok ikke saa langt fra at lykkes,<span class="pagenum"><a name="Side_291" id="Side_291" title="[S. 291]"> </a></span>
sagde Professoren med en betænkelig Hovedrysten.
&mdash; Kultusministeren var nok i Grunden meget tilbøjelig &mdash;</p>

<p>&mdash; Ja, han! &mdash; ja &mdash;</p>

<p>&mdash; Og hvis han bliver ved at være det længe,
saa &mdash;</p>

<p>&mdash; Naa, det er der næppe nogen Fare for, sagde
Provst Lindekær. &mdash; Jeg talte igaar med en Departementschef,
og &mdash; imellem os sagt, &mdash; det er
kun et Tidsspørgsmaal &mdash;</p>

<p>&mdash; Nej virkelig! ... Det vilde være overordenlig
glædeligt ... Han er jo ligefrem en Plet i Ministeriet.</p>

<p>&mdash; Ja, han er jo ... hm! ... Det kan jo ikke
nægtes &mdash;</p>

<p>Hjorth kunde ikke undgaa at høre, hvad der blev
sagt. Det irriterede ham. Han gik hen til det fjærneste
Vindue.</p>

<p>Ligefor paa den anden Side af Gaden saà man i
Lygtelyset den firkantede røde Kirkemur med Tvergavlens
Trekant opad fra Midten, medens Tag og
Taarn forsvandt i den mørke Himmel, som kun op
imod Zenit havde nogle blinkende Stjærner. Lidt
tilhøjre, bag Jagternes sorte Master og Tove, kunde
man lige skimte Rækken af Børsens spidse Smaagavle.
Lygterne paa Broen dannede fire regelmæssige
Lysbuketter, bagved dem var der en uordenlig
Spredning af røde Gasblus foran et tykt Mørke, der
kun havde en mat Blinken af Kancellibygningens
hvidrammede Ruder.</p>

<p>Medens han lyttende stirrede ud, rørte en Haand
ganske let ved hans Skulder. Han drejede Hovedet.
Det var Fru Lindekær.</p>

<p><span class="pagenum"><a name="Side_292" id="Side_292" title="[S. 292]"> </a></span></p>

<p>&mdash; Men Kære dog, &mdash; De staar saa alene og har
næsten ikke lukket Deres Mund op ... Hvorfor er
De i det Hele saa indesluttet i den senere Tid? ...
Hvis De har noget paa Hjærte, hvis der er noget,
som tynger Dem, kunde De dog gærne betro Dem
til en gammel Veninde som mig.</p>

<p>&mdash; Ja men, kære Frue, der er virkelig intet, som
trykker mig ... Maaske er jeg en Smule overanstrængt
af Examenslæsning ... Det er det Hele.</p>

<p>&mdash; Nu er De ikke ærlig, Hjorth ... De har slet
ikke fortalt mig, at det ikke bliver til noget med
Deres Forlovelse.</p>

<p>&mdash; Nej, &mdash; det har jeg ikke, &mdash; men det &mdash;</p>

<p>&mdash; Det har virkelig gjort mig mø' ondt at høre.</p>

<p>&mdash; Det skal det saamæn ikke ... Det er sikkert
bedst for os begge saaledes.</p>

<p>&mdash; Og Grunden &mdash;</p>

<p>&mdash; Har De ogsaa hørt den? ... Men hvordan &mdash;</p>

<p>&mdash; De glemmer, at Fru Petersen er dèr fra Egnen
... Aa, jeg kan saa godt forstaa, at alt det maa
have kostet Dem mø' Kamp, og at De har været
i saadan indre Gæring, at det har lukket Dem noget
til ... Men alligevel, &mdash; De kunde saa trygt have
talt med mig derom, De véd, jeg er ingen Fanatiker,
&mdash; og det gør dog godt ikke at være ganske ene
med sine Tanker, som man tidt ikke kan mestre
... Jeg finder det nu saa rimeligt, at en ung Mand
ikke saa glat kan komme over den Udvikling, &mdash;
især i vore Tider, hvor der er saa mø' som, &mdash; af
andre Retninger &mdash; og jeg holder kun mere af Dem
derfor ... Men nu skal De heller ikke strax, fordi
De for Øjeblikket ikke synes, at De &mdash; og selv om
De maaske aldrig bliver saadan rigtig som &mdash; som<span class="pagenum"><a name="Side_293" id="Side_293" title="[S. 293]"> </a></span>
Kirken nu forlanger det, &mdash; saa kan det jo godt
være, at De alligevel ... Ja, det var maaske aller
bedst for Menigheden, om der nu kom Præster, som
ikke var altfor stift rettroende, og ikke altfor uimodtagelige
for andre Strømninger i Tiden, for de Strømninger
kommer dog ogsaa til deres Menighed, og
der er saa mange Præster nu, der slet ikke forstaar
det, &mdash; de aller fleste vist ... Det har jeg nu tænkt
saa mø' over.</p>

<p>&mdash; Ja, det er jo muligt, at De har Ret deri ...
Men jeg kan alligevel aldrig ... Jeg er bange for,
Fru Lindekær, at nu, da De er saa venlig imod mig,
har De ingen Anelse om, hvor fjærnt mit Standpunkt
er fra det, &mdash; ja ogsaa fra det, som De selv
staar paa.</p>

<p>&mdash; Og tror De da, jeg vilde være mindre venlig
mod Dem, dersom jeg vidste det, &mdash; og dersom De
nu var saadan, hvad man kalder Fritænker?</p>

<p>&mdash; Jeg vèd ikke rigtig, om De saa kunde &mdash;</p>

<p>&mdash; Tro det ikke, Kære! &mdash;</p>

<p>Hun rakte ham sin Haand, og han trykkede den
taknemlig. Fra Pulslejet paa hendes Haandled saà
den lille Guldslange op paa ham med sine smaa
Rubinøjne. &mdash; Den lignede ikke hin fristende Slange
i Paradiset; den bugtede sig om Armen, som opad
Æskulapstaven den hellige hedenske Slange, der
finder lægende Urter med sit kloge Blik.</p>

<hr class="chapbreak" />
<p><span class="pagenum"><a name="Side_294" id="Side_294" title="[S. 294]"> </a></span></p>




<h2><a name="KAPITEL_XXXIV" id="KAPITEL_XXXIV"></a>XXXIV.</h2>


<p>I Universitetets nederste Gang tilvenstre stod en
halv Snes Theologer med deres Mapper og Bøger
under Armen, trippende af ængstelig Examens-Utaalmodighed,
nogle hviskende om de foregaaende
Dages Opgaver, andre studerende Stipendieopslagene
bag Rammernes Staaltraadsfletning, for at faa de
spændende Minuter til at gaa.</p>

<p>&mdash; Naa, triste Endeligt, sagde Kleistrup til Hjorth,
der siden hin berømte theologiske The lød dette
Navn, &mdash; naa, triste Endeligt, hvad vil De helst
have idag?</p>

<p>&mdash; Aa jeg vèd saamæn ikke rigtig.</p>

<p>&mdash; Nej, De slaar Dem jo sagtens igennem ...
Men jeg vèd det sgu, for faar vi Hermeneutik, saa
gaar det rent ad Helvede til, for det har jeg aldrig
set for mine Øjne før imorges. Men faar vi Indledning,
saa skal jeg nok klare mig, &mdash; i alt Fald til
Sekunden.</p>

<p>Men dette sagde han svigefuld, følende et beroligende
Tryk af det danske nye Testamente i Støvleskaftet.</p>

<p>I det samme gik Døren til Examensauditoriet op,
Studenterne skyndte sig ind og tog Plads. Der gik
endnu nogle frygtelige Minuter med en sagte Hvisken
og Papirsraslen og Støvleknirken fra den vagthavende
Herre. Han standsede, saà paa sit Uhr, løste Kæden
af og lagde det foran sig paa Pulten, trak en Seddel
op af Lommen, rømmede sig og læste: &mdash;</p>

<p>»Der ønskes en Redegørelse for de Hovedargumenter,
som i dette Aarhundrede ere gjort gældende<span class="pagenum"><a name="Side_295" id="Side_295" title="[S. 295]"> </a></span>
mod Johannes-Evangeliets Ægthed og historiske
Værd, samt en Kritik af disse.«</p>

<p>Dyb Tavshed og Udvexling af betydningsfulde
Blikke, medens Sedlen cirkulerede. Hjorths Øje faldt
paa <a class="corr" name="rett_26" id="rett_26" title="var: Klejstrup">Kleistrup</a>, der satte en komisk fortvivlet Mine
op og gjorde Gebærder over til ham ved at slaa
<span class="sic" title="[sic]">Knoene</span> sammen og puste paa Fingrene, hvilket i
hans Fingersprog-Jargon skulde sige: »Det var en
kold èn.« Hvad hjalp ham nu Testamentet i Støvleskaftet!</p>

<p>Men Hjorth lagde næppe Mærke til ham. Ordene
lød for hans Øre som et Kampraab. Det var i dobbelt
Forstand et »kritisk« Øjeblik. Intet Spørgsmaal
kunde have fundet ham bedre rustet; han var sikkert
mere inde deri, end nogen af Professorerne. Men
det var et farligt Spørgsmaal. Naturligvis &mdash; man
kunde stille Ordene en Smule paa Skruer uden egentlig
at forraade sin Mening. Men nej! &mdash; skulde »det
triste Endeligt« krybe i Skjul? ... blæse med den
Examen!</p>

<p>Hans velordnede, rede Kundskaber føjede sig hurtig
til Planens Ramme og Enkelthederne indfandt
sig saa talrige, da han skrev Momenter ned, at det
kun galdt om at skaffe Plads. Snart kunde han give
sig til Arbejdet, glad over at have faaet Lejlighed
til at vidne, stolt ved Tanken om at gøre noget
uhørt.</p>

<p>Nedskrivningen gik hurtig fra Haanden, men han
brugte hele Tiden og ønskede kun at have et Par
Timer endnu. Flere havde allerede afleveret deres
Opgave, men han lod bestandig Pennen jage over
Papiret.</p>

<p>&mdash; Klokken mangler nu kun fem Minuter, sagde<span class="pagenum"><a name="Side_296" id="Side_296" title="[S. 296]"> </a></span>
den vagthavende Herre, &mdash; da han tilfreds gennemlæste
det sidste Punktum:</p>

<p>»Resultatet af disse Undersøgelser bliver altsaa,
at det saakaldte Johannes-Evangelium er et uhistorisk,
spekulativt-dogmatisk Tendensskrift, hvis Hensigt
er at lade Oldkirkens skærende Modsætning
mellem paulinsk Hedningekristendom og Petrinsk
Jødekristendom opløse sig i den højere Enhed af en
aandeligere og dybere metafysisk Kristendom; det
maa være affattet sent i det andet Aarhundrede,
og den ubekendte Forfatter ses tydelig at tilhøre
den alexandrisk-gnostiske Retning.«</p>

<p>&mdash; <i xml:lang="la" lang="la">Consummatum est</i>, sagde han ironisk, da han
lukkede Auditoriedøren efter sig.</p>



<hr class="chapbreak" />
<h2><a name="KAPITEL_XXXV" id="KAPITEL_XXXV"></a>XXXV.</h2>


<p>&mdash; Det er ganske vist i Almindelighed ikke noget
synderlig interessant Arbejde, at læse disse Opgaver
igennem, sagde Provst Lindekær.</p>

<p>&mdash; Nej, det er saamæn vist nok, lo Professor Petersen
... Det skal man ikke kunne paastaa med
god Samvittighed.</p>

<p>&mdash; Men iaften har jeg virkelig haft en fornøjelig
Tid med Læsningen af vor Ven Hjorths Opgave om
Johannes-Evangeliet ... Naa, strængt taget maa
man jo ikke vide det &mdash; men, jeg kender naturligvis
Haandskriften, &mdash; he, jeg har jo læst saa mange<span class="pagenum"><a name="Side_297" id="Side_297" title="[S. 297]"> </a></span>
Skoleindberetninger af ham i sin Tid ... Jeg sad
saamæn netop og læste den, da De kom.</p>

<p>&mdash; Saa ... Virkelig! ... Hm.</p>

<p>&mdash; En Kop The til, Hr. Professor?</p>

<p>&mdash; Mange Tak, Frøken ... Hvis jeg maatte faa
den lidt tynd.</p>

<p>&mdash; En saadan Kundskabsfylde, som han dèr udvikler,
det er jo virkelig noget overordenligt ...
Og saa behersket, saa &mdash;</p>

<p>&mdash; Hm ... Har De læst den ud? &mdash;</p>

<p>&mdash; Nej, &mdash; jeg mangler vel en Tredjedel eller
saa &mdash;</p>

<p>&mdash; Naa ja, saa kan jeg forstaa ... Det er jo
en anden Sag.</p>

<p>&mdash; Saa, falder den af mod Slutningen? &mdash; det var
jo Skade. Naa, men i alt Fald synes jeg, der allerede
er givet saa meget. &mdash;</p>

<p>&mdash; Ja, falder af? &mdash; ja&mdash;a, &mdash; det vèd jeg ikke,
&mdash; den forkaster Evangeliet.</p>

<p>&mdash; Hvad be&mdash;, &mdash; den forkaster? ... Men det er
da ikke muligt.</p>

<p>&mdash; Ja, som et uægte Tendens-Skrift, ligesom Baur,
han optræder som en fuldblods Tübinger.</p>

<p>&mdash; Ih! &mdash; men det var da aldrig faldet mig ind
... Jeg tròde kun, han fremsatte det saa grundigt,
for siden &mdash; for siden at lade Ægtheden træde desto
mere glimrende frem ... Forkaste Johannes-Evangeliet!
men dermed falder jo Halvdelen af den kristelige
Lære! Og naar han forkaster det, saa forkaster
han vel det meste af Skriften ... Men det er jo
noget aldeles uhørt!</p>

<p>&mdash; Ja, jeg erindrer ikke, at sligt er forefaldet ved<span class="pagenum"><a name="Side_298" id="Side_298" title="[S. 298]"> </a></span>
Examen før, siden den bekendte Historie med Brøchner.</p>

<p>&mdash; Ja, det er jo noget ganske lignende ... Men
hvad skal man gøre ... En saadan Afhandling kan
jo næsten ikke modtages.</p>

<p>&mdash; Jeg finder rigtignok ikke, sagde Fru Petersen,
at Fakultetet kan tillade ham at tage Examen.</p>

<p>&mdash; Nej, paa ingen Maade, paa ingen Maade.</p>

<p>&mdash; Ja&mdash;a ... Hm! ... Det er jo dog &mdash; hm&nbsp;...</p>

<p>&mdash; Jeg synes dog, sagde Fru Lindekær, som synlig
interesseret havde hørt paa denne Samtale, &mdash;
jeg synes dog rigtignok, at naar han viser saa udmærkede
Kundskaber, saa kan Resultatet da ikke
faa Indflydelse paa Bedømmelsen ... Det vilde da
være mø' uretfærdigt.</p>

<p>&mdash; Nej, hvor kan du sige det? udbrød Ellinor bagved
den store Selvkoger, &mdash; det er dog Troen, som &mdash;</p>

<p>&mdash; Ja, Gud bevares! ... Man kan da ikke slaa
den theologiske Examen saadan i Hartkorn med
andre Examina, Cecilie.</p>

<p>&mdash; Nej, den giver jo Adgang til Præstekald.</p>

<p>&mdash; Ja netop, det viser jo ogsaa &mdash; Nu, og selve
den theologiske Examen, dèr maa jo dog et kristeligt
Sindelag, &mdash; ikke sandt, være <i xml:lang="la" lang="la">conditio sine qva
non</i> ... Det har jo desuden Universitetet udtalt
som sin Mening, da det nægtede at stede Brøchner
til Examen.</p>

<p>&mdash; Ja men, kære Theodor! saa længe den Examen
tages ved Universitetet og Professorerne er Universitetslærere,
saa maa der dog ogsaa bevares et vist
&mdash; ja en vis videnskabelig Anstand ... Det var
dog en ligefrem latterlig Tanke, at saa lærde Theologer
som for Exempel Schleiermacher eller Strauss<span class="pagenum"><a name="Side_299" id="Side_299" title="[S. 299]"> </a></span>
ikke skulde kunne blive Kandidater ved Københavns
Universitet ... Finder De ikke ogsaa, Hr. Professor?
De maa dog som Universitetslærer give mig
Ret.</p>

<p>&mdash; Ja, det kan jo ikke nægtes, &mdash; den dobbelte
Stilling &mdash; der er virkelig en betydelig Vanskelighed.</p>

<p>&mdash; Det kan jeg sandelig slet ikke se, sagde Provsten
ærgerlig. &mdash; Ikke heller kan jeg finde noget
latterligt i den Tanke ... Tvertimod er det overordentlig
glædeligt, at vi nu er kommen ud over
den Tids forkastelige Indifferentisme, &mdash; og her er
der en Lejlighed til at vise det for vort Vedkommende.</p>

<p>&mdash; Ja&mdash;a, &mdash; hm ... Jeg har tænkt mig at gøre
en Forespørgsel til Kultusministeriet, om hvorledes
man vil have at forholde sig.</p>

<p>&mdash; Aa, &mdash; Ministeren bør ikke være vort <i>forum</i><span class="corr" title="tilføjet: .">.</span></p>

<p>&mdash; Nej, ganske vist, paa en Maade ... Men, som
sagt, paa Grund af den dobbelte Stilling, &mdash; det vil
dog vist blive det korrekteste.</p>



<hr class="chapbreak" />
<h2><a name="KAPITEL_XXXVI" id="KAPITEL_XXXVI"></a>XXXVI.</h2>


<p>Da Hjorth famlede paa Bordet efter Tændstikker,
fik han fat i et stort Brev. Han bandede lidt, inden
han fandt Tændstikkeæsken, tændte Lampen i en
Fart uden at sætte Kuplen paa, rev Konvoluten
op og foldede Skrivelsens Folioark ud: &mdash;</p>

<p><span class="pagenum"><a name="Side_300" id="Side_300" title="[S. 300]"> </a></span></p>

<div class="blockquot italic">
<p class="r2 smaller">Den 8de Juni 1880.</p>

<p>Ministeriet for Kirke- og Undervisningsvæsenet
har under Dags Dato tilskrevet det theologiske Fakultet
følgende:</p>

<p>I behagelig Skrivelse af 2den ds. har det højærværdige
theologiske Fakultet forespurgt, hvorvidt Hr.
studiosus theologiæ Niels Christian Hjorth, efter at
han i en skriftlig Opgave af 26de Maj har besvaret
Fakultetets Examensspørgsmaal paa en Maade, der
formenes ikke blot at staa i Strid med det protestantiske
Skriftprincip, men at vidne om en Anskuelse,
som er uforenelig med den kristelige Betragtning af
Historien og af Guds Aabenbaring i samme, vil være
at stede til den mundtlige theologiske Examen.</p>

<p>Foranlediget heraf skal man til behagelig Efterretning
melde, at det fremsatte Spørgsmaal maa besvares
benægtende.</p>

<p>Hvilket herved meddeles Dem til fornøden Efterretning.</p>

<div class="r2">
<p class="csig">Det theologiske Fakultet.<br />
P. F. V.<br />
H. Petersen,<br />
Dekanus.</p>
</div>
</div>



<hr class="chapbreak" />
<h2><a name="KAPITEL_XXXVII" id="KAPITEL_XXXVII"></a>XXXVII.</h2>


<p>&mdash; Kolding, fem Minuters Ophold.</p>

<p>&mdash; Farvel, farvel, &mdash; Tak for behageligt Rejseselskab.</p>

<p><span class="pagenum"><a name="Side_301" id="Side_301" title="[S. 301]"> </a></span></p>

<p>&mdash; Selv Tak! Farvel, lykkelig Rejse.</p>

<p><a class="corr" name="rett_27" id="rett_27" title="var: Hjort">Hjorth</a> strakte sig, glad ved at være ene i Kupèen,
med en Følelse af at nærme sig Maalet, af at indaande
Grænselandets Luft, svagt krydret af Hjemmets,
i det friske Trækpust, der strøg ind gennem
det aabne Vindue med en velgørende Kølighed, medens
Toget brusede sydpaa i den varme Midsommerdag.</p>

<p>Han gik frem og tilbage i Kupèen, og kunde ikke
blive træt af at se ud over Landskabet, der bestandig
vexlede indenfor sin Ensartetheds vide Kreds,
og som for hans Øjne skrev »hjemad« med sine store
Linjer, der havde Halvøens brede Natur; &mdash; saaledes
rejse sig ingen sjællandske Høje, saaledes stige ikke
de fynske Alper, som disse sydjydske Bakker, gennem
hvis Bølgedrag der gaar noget af den langlige
Flugt, som gør et stort Havs rolige Dønninger mægtigere
end de krappeste Bølger, der fødes i Sunde
og Bælter. Frem mellem disse Jordbølger, der rundede
sig efter hinanden, bagved hinanden, over hinanden,
hegnmønstrede og korndækkede, med en bleggul
Rand mod en høj, dyb blaa Himmel, fuld af Hvirvelskyers
hvide Solglans; &mdash; bort tversover deres bugtede
Dale, hvor Enggræsset, spættet af brogede Køer,
skar Kornet af ved Bakkefødderne i en skarp Buelinje
som Æggen af en Le, og i hvis Midte en lille
Aa blinkede bort mellem Piletræer og Ellekrat,
overbygget af en forfalden Spange og hist og her
brudt af underlige smaa Møllehjul, hvoraf nogle stod
stille ligesom forglemte og glemmende sig selv, medens
andre drejede sig langsomt tabende de blanke
Vandflader fra deres sorte Aller; &mdash; frem forbi deres
jævnt skraanende Lider, hvor pludselig Egelunde og<span class="pagenum"><a name="Side_302" id="Side_302" title="[S. 302]"> </a></span>
Strimler af Bøge-Højskov kastede aftenlig lange
Slagskygger ned over Vippernes Straalebundter,
spredte i Kløfter og Siger og paa bratte Skrænter
med en lunefuld Ødselhed, som er ukendt paa Øerne,
hvor det sejrrige Plovjærn nidkært har lagt hver
Stump Jord under Kornets Guldscepter, og kun
tilladt de store, forstrette Skove med deres lovmæssige
Grænser.</p>

<p>&mdash; Vamdrup.</p>

<p>»1ste og 2den Klasse«, <span class="corr" title="tilføjet: »">»</span>3die Klasse<span class="corr" title="tilføjet: «">«</span>, »Restauration«
med røde Bogstaver paa hvid Grund; &mdash; dansk Literatur
i Opslag paa Muren, Billedværker fra Philipsen
og Klassikere fra Reitzel; &mdash; Dannebrogsvimpler
vajende over begge Gavle; &mdash; <a class="corr" name="rett_28" id="rett_28" title="var: dannebrogs-Rækværk">Dannebrogs-Rækværk</a>,
dannebrogsstribede Semaforer, dannebrogsstribede
Signalstænger, dannebrogsstribet Bind om Lokomotivernes
sorte Skorstenshals, højrøde Jærnstænger
paa Profilmaalets kridhvide Galge. Det var, som
samlede de danske Farver sig her i Grænsestationens
Standkvarter til deres sidste Modstand, klyngende
sig fast overalt, klatrende op paa Tagene og paa
Toppen af de højeste Stænger for at stirre ud, hvor
langt de kunde se deres yderste spredte Forposter.</p>

<p>&mdash; Færdig.</p>

<p>Skingrende Fløjtetrille, Hvæsen af Damppiben,
Knagen, Støden, Rullen, &mdash; ud til disse Forposter.</p>

<p>Bakkebølgerne løjede af, Skovene færredes og trak
sig langt bort til begge Sider, medens Landet mer
og mer fladnede sig til den øde slesvigske Slette.
Men Hjorth stirrede ud til den ene og til den anden
Side, urolig, med den feberagtige Spænding, der
griber en Dansk, og især en Nordslesviger, ved den
nye Grænse og lader En frygte i hvert kommende<span class="pagenum"><a name="Side_303" id="Side_303" title="[S. 303]"> </a></span>
Sekund at se den zigzag-stribede Zebra-Pæl med
den flakte kejserlige Ørn.</p>

<p>... Hvidt Led med skarlagenrødt Jærnbeslag til
venstre ... Dannebrogsfarvet Bom til højre ...
Dannebrogsfarvet Led til højre ... Dannebrogsfarvet
Bom til venstre ... Dannebrogsfarvet Snurre
til venstre ... Dannebrogsfarvet Led til højre ...
Hvordan var det? &mdash; stod der nogen Grænsepæl ved
Jærnbanen? ... Endnu ikke; &mdash; dannebrogsfarvet
Bom til venstre ... Dannebrogsfarvet Led til højre
&mdash; nok et til venstre ... Hvidt Led til venstre;
&mdash; hvad var det? ... Et Led nærmede sig til højre,
&mdash; intet rødt, helt over snavset hvidt, kun med
Numret i sorte Bogstaver øverst paa Stolpen, &mdash;
nok et, lige saadan, med det næste Nummer&nbsp;...</p>

<p>De yderste Forposter vare passerede. Der var
intet mere at se efter. Hjorth lænede sig magelig
tilbage, medens Toget brusede og klaprede ind i
»<span xml:lang="de" lang="de">das grosse Vaterland</span>«, der begyndte magert nok,
ligesom hans lille Fædreland endte, med svedne
Græsflader, &mdash; med modne Rugmarker, hvor man
kunde gaa mellem Straaene og plukke Axene uden
at løfte Haanden, &mdash; med Agre af Boghvede, som
her i det begyndende Tyskland svarede godt til sit
tyske Navn »Hedekorn«, &mdash; Boghvede, der var saa
fuld af Agerkaal, at det saà ud som Rapsmarker
med hvidt Ukrudt i; og over denne triste Begyndelse
af Schleswig slog den tykke Røg ned og hvirvlede
bort, slæbende over Græsaks og Vipper sin flossede
og frynsede Søm som af en laset Florskjole,
medens der dannedes et stort Viftemønster af trøstesløs
lange Grøfter og Agerrender, der regelmæssig
svingede forbi med en Bevægelse som Møllevingers&nbsp;...</p>

<p><span class="pagenum"><a name="Side_304" id="Side_304" title="[S. 304]"> </a></span></p>

<p>&mdash; Woyens. &mdash; Alle aussteigen. &mdash; Zollrevision. &mdash;
Handgepäck mit.</p>

<p>Sidebanen holdt rede og dampede strax efter østpaa.
Skovene rykkede nærmere, det begyndte at
bakkes. I en Hulning mellem Mark og Skov blinkede
noget blaat, der videde sig ud til en Sø. Bagved
byggede et Mylr af røde Tage sig op mod en
mørk firkantet Bygning, paa hvis høje Tag et lille
Spir skinnede hvidt i Sollyset. Toget peb, bræmsede,
holdt.</p>

<p>&mdash; Hadersleben. &mdash; &mdash;</p>

<p>Solen stod allerede lavt paa en diset Himmel, da
Hjorth i Aastrup vred om tilhøjre fra Chaussèen og
nærmede sig til Nygaard. Dobbelt rustrøde bugtede
sig den gamle Fyrrerækkes Grene under det blaagrønne
Naaleløv, og de vestlige Have-Træers Slag-Skygger
strakte sig, saa de snart kunde naa at lægge
deres Hoveder til Hvile paa de østlige Træers mossede
Rødder, medens bagved Haven den store Kløft
med sit fodhøje Lag af vissent Bøgeløv, fyldt af en
Lysmasse, der skød sig igennem paa langs, glødede
og straalede som det indre af et uhyre væltet Kobbertag.
&mdash; Han steg op gennem Hulvejen; Skoven lysnede;
blankt og svagt blaanende skinnede Fjorden
frem mellem de graa Stammer. Han kom til Udkanten;
over den krumme gyldne Flade af en Strimmel
Hvedemark, der kilede sig ind imellem Skovene,
ud bag de yderste Træer strakte en høj, jævntskraanende
Skovpynt sig frem i det stille Vand, hvor
den smeltede sammen med sit Spejlbillede til en
grøn Kile, der med sin Spids berørte Skoven paa
den anden Bred og aflukkede Fjorden til en langstrakt
Sø.</p>

<p><span class="pagenum"><a name="Side_305" id="Side_305" title="[S. 305]"> </a></span></p>

<p>Han standsede. Det var Vonsbæk Præsteskov, han
saà.</p>

<p>Ved Begyndelsen af Skoven, hvor nogle vandfyldte
Hjulspor skar ud gennem Mudder og forsvandt
i Vandet, hilste han paa en Bondekone, der
trak Skjorten over Hovedet paa en lille tykmavet
Dreng, og det stod saa tydelig for ham, hvorledes
han selv som Barn var bleven badet dernede i Fjorden.
Da Krattet igen aabnede sig tilhøjre, saà han
hende et Stykke ude, langsomt sænkende Barnet,
til de krummede Taaspidser berørte den blanke
Flade, der ringlede sig under ham, medens han udstødte
et hvinende Skrig. Plasken og Hyl derude
fra vedblev at følge ham, medens han trængte gennem
den tæt sammenfiltrede Underskov, hvis Grene
pludselig lukkede sig helt, en Fod over den fugtige
Sti, hvor Tjørnene slog en Klo i ham, og Brombærranken
strakte sin tornede carmoisinrøde Arm frem
foran ham, vinkende med de hvide Blomster mellem
de matgrønne Blade og samtidig lokkende med
modne Bær, hvor den pragtfulde Gærdesnerle viklede
sig op og aabnede sine store lyserøde Blomsterbægre
med deres vinselformede Rand og en hvid
Stjærne ned mod Bunden, medens Skovvikken, der
klatrede endnu bedre, højt oppe over hans Hoved
vimplede med Slyngtraadenes Spiraler over det fine
Løv og nikkede med de lange bøjede Blomsterklaser,
hvis hvide Baade havde store Sejl, der vare mønstrede
med violette Streger, saa fine, som vare de
trukne med en Sneppefjer. Det var, som om der
udaandedes og udstraaledes en Velkomsthilsen til
ham fra dette frodige Planteliv med de sjældne
Blomster, som han intet andet Sted havde sèt, men<span class="pagenum"><a name="Side_306" id="Side_306" title="[S. 306]"> </a></span>
erindrede her fra den Tid, da hans Barnearm endnu
var for kort til at naa dem. Disse Farver vare for
hans Øjne hvad Alpehornets Toner i Romanzen er
for Hugo's Øren: han følte, at han kom hjem. Ogsaa
han kom jo som en Slagen derude fra den store
Valplads, hvor han havde ladet sig hverve fra Hær
til Hær af Tidens Magter. Havde han end sejret
over sig selv, &mdash; for andre stod han dog som en Slagen,
ja som en Rømningsmand, og hans Saar begyndte
at bløde paa Hjemmets Grund med en Smerte
af at alt var forbi for ham, at han ikke længer havde
nogen Plads i Livet, med en træt Lyst til for bestandig
at lægge sit Hoved til Hvile dèr, hvor hans Barnefod
havde traadt, under en Sengehimmel af Luftblaat
indvirket med grønne Blade og Slyngtraade,
lyserøde Snerler og hvide Vikker.</p>

<p>Men pludselig kom der saa igen et Haab, en ubestemt
Anelse om, at der herhjemme laa noget og
ventede paa ham, en formløs Tro paa, at han vendte
tilbage til det Sted, hvorfra han var draget ud paa
et Togt, der nu var bytteløst endt, netop for at
finde en ny Vej aaben &mdash; udefter &mdash; opad &mdash; mod
Lykken. Saa drev det ham aandejaget frem gennem
Krat, over Lavfald med pimplende og sivende Vand,
op ad aabne, purlekronede Bakker, hvor Tidslerne
slog ham paa Knæene, og hvor Miliegræsset stod
skulderhøjt, let duvende Blomsteraxenes lange hvidgule
Traade og med Aftensolens Blink glidende henad
de rødlige, metalblanke Stængler.</p>

<p>Saaledes naàde han snart til den sidste aabne
Skrænt, hvor Udsigten igen er fri, og han kastede
sig træt ned i det bløde Græs, med Hovedet lænet
mod en Træstub.</p>

<p><span class="pagenum"><a name="Side_307" id="Side_307" title="[S. 307]"> </a></span></p>

<p>Himlen var blanket op i Zenit, men nede over
den anden Bred stod der endnu en landfast Dis,
der foroven umærkelig smeltede over i Himmelblaaet,
og paa hvis violetgraa Grund der svømmede et Par
mindre, røde Skyer, som tvers over den blanke
Fjord sendte lange Rosastriber overskaarne af staalgraa
Strømrifling. Men imellem Vandet og Himlen
strakte sig Sverdrup Skov, symetrisk med sit Spejlbillede,
overgydt af et mildt Lys, henimod en moden
Rugmark tilhøjre, hvis skraanende Gulhed næsten
skar i Øjnene, medens Ruderne i et Par Huse luede
som Guldblik. Lige i Forgrunden langs Brinken stod
en Række høje, fritstaaende Bøge, med lidt bortbøjede
Stammer og Kronerne blæste ud mod Fjorden
ligesom i Længsel efter at spejle sig; og bag
ved det fjærneste Par tilvenstre kom Præsteskovens
Pynt frem, kun med en Tanke Sol henover den
øverste Løvrand, indtil den med sin mørkegrønne
Snude syntes at berøre Sverdrup Skov, der laa som
støbt i Bronce med en let Forgyldning og grønt anløben
i alle Folder og Furer. Saaledes aflukkede
Fjordlandskabet sig til en Skovsøs ensomme Fred,
hvorover Aftenlyset fra den tunge Himmel bredte
Glansen af et vemodigt Smil.</p>

<p>Der var saa stille rundt om. For Øret hørtes neppe
længer Klokkeringningen, der allerede en Stund
havde fyldt Luften med sine regelmæssige Dirringer
&mdash; ligesom Slag af Solesætlandskabets rolige Puls.
&mdash; Ellers hørtes kun de urolige Smaaskrig af en
Pirrfugl, der fløj hid og did over Vandet. Snart var
den forsvundet langt borte bag Skoven; strax efter
strøg den forbi tæt ved med sit sorte Hoved og de
graa Vinger; snart tegnede den mod den mørke<span class="pagenum"><a name="Side_308" id="Side_308" title="[S. 308]"> </a></span>
Skovgrund det hvide Blink af Bugen og af de sabelkrummede
Vingers Underside, snart var det kun
dette hvide Spejlbillede, der fløj nede i Vandet.
Men saa kom den selv med Vipstjærtens Bølgeflugt,
fjærnende sig fra og nærmende sig til Fuglen nede
i Vandet, som dalede naar den steg og steg naar
den dalede, indtil de næbbedes i Overfladen. Saa
stejlede den højt oppe i Luften, virrede et Sekund
med Vingerne og styrtede paa Hovedet med et lydeligt
Plump helt ned under Vandet, der bølgede i
store Ringe, medens den hævede sig skrigende. Den
syntes altid at maatte være dèr, at høre med til
Stedet som Uroen i et Uhr.</p>

<p>Hjorth blev liggende saaledes en god Stund, idet
han lod Stedet aande hele sin milde Ro ind i ham,
fyldende ham med disse rene Former og Farver,
der vakte saa mange Erindringer hos ham, Minder
fra de stille Dage før Kampens og Udviklingens Tid,
ombølgede af Barndomshjemmets Stemning, som det
gør saa godt at lade sig vugge til Ro af. Eller ogsaa,
glemmende alt, stirrede han lige op i Zenit, hvis
Aftenblaa havde en svag Dunkelhed, en Erindring
af opløste Taager.</p>

<p>Der begyndte at falde Skygge over Sverdrup Skov,
og paa Vonsbæksiden havde kun de øverste Grene
af Kronbøgen endnu lidt Lys ovenover de andre
Trætoppe paa Bakken. Saa sprang han pludselig op
og gik hurtig videre. Opad den dunkle Sti, forbi
Kronbøgen, hvis snorlige graa Søjle steg op over
Løvhvælvet, inden den løftede sin Kuppel, gennem
Græs, hvori han næsten druknede, og hvis Blomster
vaskede hans Ansigt med Dug, ned ad den altid
fugtige, rodknudrede Sti gennem den store Kløft,<span class="pagenum"><a name="Side_309" id="Side_309" title="[S. 309]"> </a></span>
hvor det dæmrede mellem de favnetykke Stammer,
over den pludrende Bæk paa den halvraadne Spange,
hvis Gangbræt knagede under hans Skridt, &mdash; dette
uhyre vigtige Punkt, paa hvis Forsvar hele Stillingen
beroede, naar man legede Krig, og den tydske
Overmagt kom stormende oppe fra den faste Stilling
ved Kirken, hvis hvide Kalkvæg skinnede gennem
det mørke Løv. Klokkeklangen kom nu deroppe
fra stærkere og legemligere, rullende sine malmtonende
Bølger langs ind gennem hele Kløften, der
havde noget af en Kirkehvælvings <a class="corr" name="rett_29" id="rett_29" title="var: køle">kølige</a> Halvmørke.
Og nu saà han allerede sit Yndlingstræ, Skovens
mægtigste Bøg, som henne ved Laagen hældede sig
ud over Gærdet med sin mosspættede Kæmpestamme
og strakte Grene, store som Træer, velsignende midt
ind over de Dødes stille Have. Fra dens yderste
lyse Barklinje, lidt ovenfor Gærdet, flagrede et blaat
Slør ganske sagte ud. Da han kom derop, saà han
en ung Dame sidde paa Kanten af Gærdet med
Ryggen lænet tilbage mod Stammen. Hun hilste
»God Aften« med fremmed Akcent.</p>

<p>Ligefor, ved det modsatte Gærde af Kirkegaarden,
stod en Række gamle Aske og Ege, blandt de
sidste en Veteran, der var saa udtrøsknet i sit hullede
og revnede Barkpandser, at den havde faaet en tyk
Jærnring om Brystet, ligesom Roland. Bagved dem,
over en høj Marklinje, stod et Par lange Skyer stejlt
i Vejret paa den dunkelgraa Grund, glødende i Genskinnet
af Solrøstet. Kirkeklokken tav; men en Sang
lod sig høre, sunget af uøvede Bondestemmer uordenlig
mellem hverandre, ligesom de Slag, der syntes
at slaa Takt, med en Lyd, som naar man banker<span class="pagenum"><a name="Side_310" id="Side_310" title="[S. 310]"> </a></span>
Tøj. &mdash; Det maatte være Rapstærskning paa hans
Broders Kobbel lige udenfor.</p>

<p>Marken med de fodhøje, hvidlige Stubbe saà ud
som et Vildnis af Asparges; den mejede Raps laa et
Par Steder i løse graagule Bunker. Midt inde paa
Koblet var der en Stimmel af Mennesker bag en
jordgraa Forhøjning, der lignede en lav Skanse.
Dèrfra kom Sangen, medens Plejlene svingede oppe
over Hovederne. Fyldte Enspænderkarrer, kørte af
en Dreng, der red paa Hesten, rumlede derhen, og
tomme jog derfra, ud mellem Bunkerne, hvor Koner
med storskyggede Lærredskyser ventede dem, støttende
sig til de lange River. Hjorth kunde kun komme
langsomt frem mellem de stive Rapsstængler, men
allerede i lang Frastand kendte han sin korpulente
Broder, der stod yderst i en Gruppe henne ved Arbejderne.</p>

<p>&mdash; God Aften, Jens.</p>

<p>Den korpulente Mand med brun Habit og Straahat
vendte sig om, fremvisende et bredt, skægget
Ansigt, der var ganske glødende i Aftensolen. Han
svarede rolig og uden at tage den korte Pibe ud af
Munden:</p>

<p>&mdash; God Aften, Niels! ... Ja a tvi'lt' nok aa, te
vi sku' snart se noget til dig.</p>

<p>Der behøvedes ingen Præsentation; det var lutter
Familje, der stod rundt om, Gaardejere fra Bæk,
hvis Indbyggere alle var beslægtede, og hvor Mølleren
var en Farbroder af Niels Christian.</p>

<p>Der var Kaptajn Vildfang, en lille tæt Mand med
Frederik-den-syvende-Skæg og et hvast Blik fra de
smaa graa Øjne under buskede, hvide Øjenbryn. Et
vist Vrik med de brede Skuldre og et ejendommeligt<span class="pagenum"><a name="Side_311" id="Side_311" title="[S. 311]"> </a></span>
Boxertræk i Albuerne gjorde det sandsynligt,
at han i sin Tid ofte havde vovet sin Trøje og slaaet
mangen Jungmand i Dækket. Han havde efter et
mangeaarigt omtumlet Sømandsliv faaet en stor
Gaard med en Søster af den gamle Madam Hjorth.</p>

<p>Saa var der Jørgen Juel, Fætter til den gamle
Hjorth, en sortskægget Kæmpe med et tungsindigt
Udseende, og dennes Svoger, Kromand Bek, der
ogsaa i sin Ungdom havde været til Søs og faret
Verden rundt, en Mand af Middelhøjde, hvis Bronceansigt
indrammedes i tykt graat Haar og studset
hvidt Skæg, og som helst talte i korte, subjektløse
Udbrud, med Apelklang i den metalliske Stemme,
der gav Piger og Karle Ordrer, som om han stod
paa Kommandobroen, og modtog Bestilling paa en
Puns med et: »Ja vel, &mdash; det skal ske,« &mdash; i en Tone,
som havde han løftet Haanden til Huen.</p>

<p>Endelig var der Farbroderen, Møller Hjorth, en
stor knokkelfør Mand, der lignede stærkt efter sin
ældre Broder Jørgen og havde arvet dennes Anseelse
og Tillidshverv, &mdash; støt og tavs, med et Slør af Sørgmodighed,
der undertiden slappede hans alvorlige
Træk, og som mindre var et Præg af hans Enkemandsstand
end af Fædrelandsløshed og den halve
Sønneløshed, som er alle Forældres Lod i dette
Land, uden mandlig Ungdom.</p>

<p>I den senere Tid var det gaaet meget af Mode
at dyrke Raps; &mdash; det var mange Aar siden der var
blevet tærsket Raps i Vonsbæk Sogn. Derfor havde
da ogsaa saa mange givet Møde for at se paa det
livlige Arbejde og erindre deres unge Dage, da den
dyrkedes overalt, og da Rapshøsten var en Tid af
Sved og Svir for hele Egnen. For det er ikke med<span class="pagenum"><a name="Side_312" id="Side_312" title="[S. 312]"> </a></span>
den som med anden Høst; det kan jo være Slid nok
at meje, men at tærske Dagen igennem i en brændende
Sommersol det er frem for noget andet det, der kan
faa Fedtet til at risle ud og klæbe Tungen til Ganen,
som om den var suget fast. Derfor var der ogsaa
en bestandig Æden og Drikken med Hovedmaaltider
og Mellemmader og Øl og Kaffe i èn Guddommelighed
ligefra Davren til Nadveren, som især den
sidste Aften var et stort Gilde, der trak <a class="corr" name="rett_30" id="rett_30" title="var: hen til ud">ud til hen</a>
paa Natten, og hvor de fleste pyntede sig med en
forsvarlig Haarbeutel. Men det var navnlig den store
Samling af godt halvhundrede Arbejdsfolk, der gjorde
den strænge Tjeneste til en munter Fest, som alle
glædede sig til &mdash; undtagen Husmoderen, der skulde
sørge for den usigelige Mængde Mad og lod koge
Spad i Grukedlen.</p>

<p>&mdash; Det er længe, I holder ud i Dag, eller i Aften
kan man da gærne sige, bemærkede Hjorth.</p>

<p>&mdash; Aa jo, vi sku' jo se te vi ku' bli færdig. Man
vil da nødig la'e saadan en Slat staa.</p>

<p>&mdash; Gaar og muntert fra Haanden, sagde Kromanden.</p>

<p>&mdash; Ja&mdash;a, &mdash; det er da wis ... Er der møj' tilbages
derude, Lars? raabte Jens Hjorth til en Dreng,
der i det samme kom kørende med et Læs.</p>

<p>&mdash; Nej; &mdash; a tø't itt', te der var mer som en Omgang
af Karrerne endnu.</p>

<p>&mdash; Kan du kende Lars, Niels Christian? &mdash; Han
er bleven lang nu ... Ven den her' Høstferie er
om', skal han og i æ Skol' aa Herlufsholm ... Vi
var derover sidste Ug' til Optagelsesprøv' ... Ja,
det maa du da kend' til, det er jo ner' aa den Egn,
hvor du var ... Det er vel en god Skol' den?</p>

<p><span class="pagenum"><a name="Side_313" id="Side_313" title="[S. 313]"> </a></span></p>

<p>&mdash; Ja, Herlufsholm, den er god nok ... Det er
forresten en rigtig grundtvigiansk Rede.</p>

<p>&mdash; Ja, hvordan er det med de <span class="sic" title="[sic]">her'</span> Grundtvigianer?
Er det da itt' Venstremænd?</p>

<p>&mdash; Naa, hvad det angaar kan du saamæn være
rolig.</p>

<p>&mdash; Nu skal vi se æ Kaptajn, sagde Mølleren.</p>

<p>&mdash; Kan du gaa over Stag uden aa kæntre, Vildfang?
spurgte Kromanden.</p>

<p>Kaptajnen, som var kommen i Skjorteærmer,
sprang til Svar paa dette Spørgsmaal over Rækket
ind paa Tærskepladsen, fik en Plejl leveret af en
træt Karl, der gik og bøvlede med den, saa han
var lige ved at dratte Haandvollen, &mdash; og begyndte
at hugge løs, saa det smældede i Lærredet<span class="corr" title="tilføjet: .">.</span></p>

<p>&mdash; Der er Slag i 'en, sagde Kromanden, han har
itt' mistet si' Kræfter endnu, har æ Kaptajn itt'.</p>

<p>&mdash; Han har og det rette Smid paa en Plejl, bemærkede
Kæmpen Juel, og strøg sig over det sorte
Skæg.</p>

<p>Tærskepladsen var et stort Stykke Lærred, sortsmudset
som et røgslaaet Sejl, der var bredt ud
paa Jorden en Snes Alen i Kvadrat og hæftet op
til alle fire Sider med en Rand paa halvanden Alen.
Ved den ene Side læssedes Rapsbunkerne af og spredtes
paa Lærredsgulvet, hvor Tærskerne gik rundt i
to Rækker, svingende Plejlerne til begge Sider, medens
den forreste sang for.</p>

<p>&mdash; <span xml:lang="de" lang="de">Ach, der bøse Junge dort!</span> udbrød en blød
Stemme pludselig bag ved Hjorth.</p>

<p>Han drejede Hovedet. Det var den unge Dame,
han havde set for lidt siden under det store Bøgetræ.</p>

<p><span class="pagenum"><a name="Side_314" id="Side_314" title="[S. 314]"> </a></span></p>

<p>Hun saà til Siden og ved at følge Retningen af
hendes Blik, opdagede han Lars løftende sin Pisk
over Hesten, der havde en sitrende Bevægelse af
Smerte.</p>

<p>&mdash; Lars! &mdash; hvad Fanden gaar der af dig? ...
Hvis du ikke er skikkelig mod Dyret, kan du tro,
jeg skal faa fat i dig.</p>

<p>I det samme drejede hun Hovedet og takkede
ham med et Blik fra de dybe gulbrune Øjne og et
Smil om de smalle, lidt sørgmodig nedvigede Læber.
&mdash; Saa kiggede hun igen nysgerrig ind paa Tærskepladsen.</p>

<p>&mdash; Har De set det før? spurgte han.</p>

<p>&mdash; Nej, aldrig; &mdash; synger de altid saa ved Høstarbejdet?</p>

<p>&mdash; Nej de gør ikke; men Rapstærskning er en
Slags Fest for dem. De lever saa godt i de Dage.</p>

<p>Han begyndte at fortælle hende, hvorledes det
hele gik for sig, opregnede Maaltiderne, skildrede
Glæden, naar Madamen selv kom ud paa Marken
med Kaffen. Og saa gav han sig til at udpege, hvad
der skete derinde, mindre fordi det behøvedes, end
for at Underholdningen ikke strax igen skulde gaa
istaa. Dèr lige ved Siden af hende fyldte de Sække
med Rapsfrø og Avner, som blev skuffet hen i Hjørnet
med Bagsiden af Riverne; paa Møllen udskilte man
saa igen Frøene, de smaa sorte Kugler, der saà ud
som Hagl. Men henne ved det andet Hjørne rev man
Halmen sammen i store Bunker som Stakke.</p>

<p>Han havde ikke sine Øjne fra hende, medens han
talte, og han vedblev at tale for at kunne blive ved
at se paa hende.</p>

<p><span class="pagenum"><a name="Side_315" id="Side_315" title="[S. 315]"> </a></span></p>

<p>For hun forekom ham strax at være det smukkeste,
han havde set.</p>

<p>Hun var omtrent af Middelhøjde, snarest en
Smule under.</p>

<p>Figuren var rank, men fri og utvungen, uden
denne stive Stejlen-bagover, som man ofte finder
hos smaa Damer. Overkroppen lille, paa en fast,
smekker Midje, med kraftig rundede Skuldre, men
Brystet en Smule fladt. Hovedet var stort og ligesom
en Smule tungt, men det sad sikkert paa en
stærk Hals, hvorfra en lang, let rundet Linje gik
frem til den lille Hage. Men hvad der især gjorde
Hovedet stort og trods Ansigtets stille Træk gav
det noget tiltrækkende viltert og uregerligt, &mdash; det
var et svært mørkebrunt Haar, hvis bugtede Tjavser
faldt tæt ned over en høj Pande, og som bagtil vældede
ud i tykke Bukler ned over en usædvanlig
kraftig Nakke, der yndede at bøje sig frem med en
langlig Bølgelinje op under dets dybe Skygge, som
ikke formaaede at slukke Hudens varme, blændende
Skær &mdash; en Glans som Reflexlyset fra en skjult Guldplade.</p>

<p>Den korte simple Kjole, næsten uden Besætning,
sluttede sig snert om Skikkelsens Ungdommelighed,
og en bred, barnlig Kravestrimmel bugtede sig foroven
naivt om Halsen. Paa Hovedet havde hun en
Baret af sort Fløjl, hvori der skinnede et Par Karneolnaale
forbundne ved en lille Guldkæde; et langt
blaat Slør faldt hende ned over Brystet, hvorfra
det undertiden løftede sig med en mat Flagren fremefter,
kærtegnende hendes bløde Kind. &mdash;</p>

<p>Tærskningen var nu paa sit sidste, og for at ende
værdig opstemte Forsangeren »den tapre Landsoldat,«<span class="pagenum"><a name="Side_316" id="Side_316" title="[S. 316]"> </a></span>
medens Plejlerne slog rasende, som om Slagvollene
faldt paa prøjsiske Pikkelhuer.</p>

<p>&mdash; Der er vel ingen Gendarm, som spadserer hans
Aftentur her i Nærheden, spurgte Kaptajn Vildfang
og lod sine skarpe Sømandsøjne gaa rundt i Egnen,
indtil de endelig hvilede paa den unge Pige, mistænksomt,
som om han saà hos hende noget, der
mindede om Gendarmeriet. Men ignorerende denne
Fare, stemmede saa han og de andre af fuld Hals
med i den forviste Landsoldat.</p>

<p>Kun Hjorth sang ikke med. Han skammede sig
lidt over sin Svaghed; men han kunde ikke. Denne
utrættelige nationale Begejstring fandt han rørende
og smuk, men skønt der var kommet noget op i
ham ved at føle den slesvigske Jord under sine Saaler,
delte han den ikke saa fuldt, som han maaske burde.
Ord og Toner vilde komme kejtet over forlegne
Læber; &mdash; det vilde være, som havde han for et
Aars Tid siden givet sig til at synge med i en Salme
&mdash; tilmed, naar der sad en skøn Fritænkerske ved
Siden af ham. For maaske havde han dog sunget,
hvis det ikke havde været ham umuligt at gøre
noget, som kunde støde den lille tyske Dame, han
stod hos.</p>

<p>Pludselig saà hun op paa ham med et Par forundrede
Øjne.</p>

<p>&mdash; Hvorfor synger De ikke? ... Er De da ikke
Dansk? ... Jeg kender den godt, det er den danske
Nationalsang.</p>

<p>&mdash; Jeg har ingen Stemme.</p>

<p>Men hun gav sig til at le.</p>

<p>&mdash; Som om de andre havde det! ... Nej doch,
hvor synger de doch falsk &mdash; og saa rædsomt forkert.</p>

<p><span class="pagenum"><a name="Side_317" id="Side_317" title="[S. 317]"> </a></span></p>

<p>Til hans Forskrækkelse begyndte hun at nynne
ganske højt.</p>

<p>&mdash; Hys! ... Ti dog stille ... De vil tro, at De
gjør Nar af dem.</p>

<p>&mdash; Naa, &mdash; de vil mig doch vel ikke banke.</p>

<p>&mdash; Nej &mdash; naturligvis ... Men, &mdash; det er jo ikke
Deres Mening, og saa kan jeg ikke lide, at Folk
skal tro det om Dem.</p>

<p>&mdash; De har Ret ... Megen Tak ... Farvel.</p>

<p>Han saà efter hende, medens hun gik langsomt
tilbage mellem de stive Rapsstubbe, med det lange
Slør vimplende efter sig, af og til bøjende sig, naar
Kjolen hang fast.</p>

<p>&mdash; Hvem var det?</p>

<p>&mdash; Det var den nye Præsts Datter.</p>

<p>&mdash; Vakker Pige ... ja, jo ... rigtig omgængelig
... endda hun er en Binnentysker, sagde Kromanden.</p>

<p>&mdash; Ja, det er da wis.</p>



<hr class="chapbreak" />
<h2><a name="KAPITEL_XXXVIII" id="KAPITEL_XXXVIII"></a>XXXVIII.</h2>


<p>Hjorth var ikke strax taget hjem efter det afslagne
Examensforsøg. Først dryssede han et Par Uger bort
i København. Et Par Gange gjorde han Visit hos
Lindekærs, idet han valgte en Tid, da han vidste,
at Provsten maatte have Forretninger. Fru Cecilie
var venligere imod ham end nogensinde, spurgte
ham ud om, hvad han nu tænkte paa at tage sig<span class="pagenum"><a name="Side_318" id="Side_318" title="[S. 318]"> </a></span>
for, bad ham hjærtelig om at tage sig et langt Hvil
og komme rigtig til Ro, tog det Løfte af ham, at
han bestandig vilde betragte deres Hus som et Hjem.
Men Ellinor viste ham den kølige Venlighed, som
man har overfor en, der er falden i Unaade, &mdash; køligere
end nødvendigt, fordi det i Grunden gjorde
hende ondt.</p>

<p>Hjem havde han kun skrevet, at det ikke blev
til noget med at tage Examen den Sommer. Men i
et Brev til Jessen havde han forklaret den egentlige
Sammenhæng. Fuldmægtigen svarede med et
Brev fuldt af Indignation og Hoveren over Theologernes
Fanatisme, og bad ham komme ud og nyde
sin velfortjente Sommerferie hos dem. Hjorth tog
gærne imod Indbydelsen; han trængte til at hvile
ud hos Venner, hvem han følte sig i Overensstemmelse
med.</p>

<p>Der var Glæde i det lille Hjem, for Nelly var
lige bleven forlovet med Forvalteren paa Fuglerede-Gaard,
en vakker ung Mand, der længe havde sendt
forelskede Blikke derfra til Skovvang, ærligere end
dem, som Ravn havde sendt den modsatte Vej. Hun
havde med Held været Rationalismens Missionær
hos ham, ligesom hendes Moder havde været det
hos Jessen. &mdash; Under dette Samkvem med et lykkeligt
elskende Par levede hans Hjærte op igen, efter
den lange theologiske Vinterdvale, med en Sød Misundelse.</p>

<p>Den første Aften, han var der, viste Nelly ham
et »Morgenblad«, som hun havde gemt til ham. Dèr
stod hele Historien om hans Afhandling og Bortvisning
fra Examen som Indledning til en fulminant
Artikel mod Universitetet og Ministeriet. »Der kan<span class="pagenum"><a name="Side_319" id="Side_319" title="[S. 319]"> </a></span>
du se, Fader, det er dog godt til noget, at jeg har
lagt mig efter at være Venstre, ellers havde du maaske
ikke faaet det at se,« sagde hun. Og Jessen maatte
halvt ærgerlig indrømme, at det havde glædet ham
meget, at der dog var èt Blad, der havde fremdraget
den Historie.</p>

<p><a class="corr" name="rett_31" id="rett_31" title="var: Hjort">Hjorth</a> udsatte bestandig sin Afrejse. Han længtes
slet ikke efter at komme hjem; sin Broder kendte
han saa lidt til, og han syntes, at han var nu saa
fjærnt fra dem alle. Og hvorledes vilde de vel optage
hans Frafald? ... Først da man var kommen
over Midten af Juli, rev han sig løs.</p>

<p>Saa var det, han kom lige betids til at modtages
af den gamle bekendte Rapstærskning og hilses af
»Den tapre Landsoldat«.</p>

<p>Kort efter begyndte Høsten; han tog ivrig Del i
den, og fandt sig saa vel ved at anspænde sine legemlige
Kræfter i fri Luft, efter at hans aandelige
længe havde kæmpet i den indelukkede Stue. Hver
Dag arbejdede han sig træt ude paa Marken, og her
&mdash; paa det høje Kobbel, hvorfra man saà Skovene
bøje sig imod hinanden, øjnede et Skaar af Fjordens
Spejlflade, stirrede ud over det skovrige, kornbølgende
og hegnmønstrede Land, indtil Havet længst
ude blinkede En imøde som et stort Sølvbaand,
medens der var en utrættelig Fuglejubel fra den
tætte blomsterfyldte »Porning«, &mdash; her, en enkelt
mellem Arbejderne, havde han ikke længer den trykkende
Bevidsthed om aandelig Ensomhed, han smeltede
sammen med de hjemlige Omgivelser, følte sig
en Stund igen som sønderjydsk Bondekarl.</p>

<p>En af de første Aftener, da de sad ved et dampende
Toddyglas, fortalte han sin Broder om hvordan<span class="pagenum"><a name="Side_320" id="Side_320" title="[S. 320]"> </a></span>
det hele var gaaet til, om den Vantro, han havde
røbet ved Examen, og Afvisningen. Jens Hjorth var
selv en religiøs Mand, som havde en fast Tillid til,
at Vorherre en Gang vilde jage Tyskerne ud. I det
lille Værelse, hvor de sad, hang der over en gammel
Kommode en Gengivelse af Leonardo da Vincis
Nadvere i ophøjet hvidt Basrelieftryk paa Guldpapirsgrund,
ligesom dem man ser paa Bonbon-Æsker,
og oppe over Sofaen stirrede Niels paa et
nyt Billede, en korsfæstet Kristus, fra hvis Side der
sprang en bred Flade teglstensrødt Blod, der opfangedes
i en gul Kalk af en knælende Engel, iført
en blaa guldkantet Kjortel i Lighed med dem, som
de simpleste Koristinder bære i ridderlige Operaer,
og nedenunder stod der: »Hans Blod har renset Verden
for Synd« &mdash; paa Tysk, Spansk, Fransk, Engelsk,
Portugisisk og Hollandsk.</p>

<p>Jens Hjorth strøg sig om sit spidse røde Skæg
og sagde, at <span class="sic" title="[sic]">ven</span> Niels ikke længer havde Troen, saa
var det rigtigt nok, te han itt' stak det under Stolen
og vilde være Præst endda ... Og hvad han saa
ellers blev, saa var det møj' bedre, som te han skulde
være en af de Præster, der itt' tròde, hvad de sagde,
&mdash; og dem var der manne af. &mdash; Hans Kone, en noget
trivelig Madamme med et regelmæssigt, godmodigt
Ansigt, fik ogsaa at høre derom, og var ganske af
samme Mening. Hun var især opbragt paa Kristine,
der ikke vilde have ham, fordi han ikke blev Præst.
&mdash; Han skulde bare itt' kere sig om det, for saadan
en dum Tøs var længe ikke god nok til ham. Han
skulde møj' heller tage sig en af de unge Piger dèr
paa Egnen, de var af en anden Dejg som disse Sjællændere,
og der gik saa manne i Kærestenød, fordi<span class="pagenum"><a name="Side_321" id="Side_321" title="[S. 321]"> </a></span>
de unge Mænd var i Danmark eller paa de lange
Farter. Kanske kunde han saa træffe at faa en med
en Gaard, og saa kunde han jo slaa sig ned dèr,
for det havde han jo Lov til, han var jo udvandret
før Terminen og kunde ikke blive vist ud af Gendarmen,
saadan som andre unge Mænd, der maatte
sneje sig hjem. &mdash;</p>

<p>&mdash; Har du ellers aldrig talt til æ Kromand om
det, te du itt' vil bli' Præst, &mdash; for han gør itt' sjæl
møj' ud af det religiøse, spurgte Jens ham en Dag.</p>

<p>Det havde Niels naturligvis ikke. Men en Aften,
da de havde været ude at høste paa et Kobbel, der
laa helt ovre ved Bæk, gik de ind i Kroen, og Jens
vilde have Kromanden til at gøre dem Besked i
en Kaffepuns. <em>Dem</em> vilde Kromand Bek naturligvis
gærne give Puns, men selv trykkede han sig
længe ved at tage en med, for han var ikke meget
for Spirituosa. Det var fra den Tid, da han fòr til
Søs paa de varme Lande, hvor man skal vogte sig
for de Varer. Den Gang havde han og Styrmanden
lovet sig selv, at de ikke vilde røre Brændevin, og
han havde holdt sit Løfte i fjorten Aar, men den
anden havde ikke holdt sit i fjorten Dage. Endelig
lod han sig dog overtale, og da de havde drukket
en Gang sammen, kom Bek frem med Sagen: &mdash;</p>

<p>&mdash; Naa, Niels, &mdash; saa du vil itt' være Præst?</p>

<p>&mdash; Nej, det har jeg ikke Lyst til.</p>

<p>&mdash; De vil jo heller itt' lade ham tage hans Examen,
fordi han itt' har den rette Tro.</p>

<p>Men Kromanden rystede sin lille Kop foran det
sammenknebne Øje og udbrød med en skeptisk
Hovedvirren:</p>

<p><span class="pagenum"><a name="Side_322" id="Side_322" title="[S. 322]"> </a></span></p>

<p>&mdash; Den rette Tro? &mdash; he! &mdash; Nu har a faret til
Søs i sexten Aar &mdash;</p>

<p>&mdash; Nej, det bliver for længe, Søren.</p>

<p>&mdash; Sexten Aar, &mdash; der skal itt' vante en Maaned.</p>

<p>&mdash; Nej, ve' du hvad Søren, du har immer sagt,
te den Gang a blev født, da gik du til Søs, og a blev
født attenhundred og fyrre, lige bestemt.</p>

<p>&mdash; Vel ... Rigtig nok ... Staar a ved.</p>

<p>&mdash; Naa, men den Gang a blev konfirmeret, og
den Gang var a fjorten Aar og et halvt, da havde
du Pinedød Kroen her.</p>

<p>&mdash; Naa, ja, ja, &mdash; det er nu og ligemeget ...
Faret Verden rundt og det mer end èn Gang ...
Naa, og nogen Steder havde de Kirker, og andre
Steder havde de Maaskeer, og andre Steder havde
de Pagoder med Klokker paa, og andre Steder havde
de kun en kalket Stue med et Bord i ... Se, det
ser æ Sømand, men det ser æ Landkrabb' itt'! ...
Og de er sgu lige gode for det.</p>

<p>&mdash; Sømændene?</p>

<p>&mdash; Sgu baade Sømænd og Landkrabber ... Det
gør itt' møj' til Sagen, det ser vi jo og, te Bismarck
han taler jo nok saa kristelig, &mdash; det er jo ligesom
man hører en Præst.</p>

<p>&mdash; Jo, vel, &mdash; det er rigtigt nok, sagde Jens, noget
ubehagelig berørt ved denne Trosfælle.</p>

<p>&mdash; Skaal, Jens, sagde Kromanden, som for at trøste
ham. &mdash; Skaal, Niels. &mdash; Hør, sig mig, bliver I nu
ikke snart færre med alt det Kævl og Vrøvleri der
oppe i Rigsdagen?</p>

<p>Det var ikke noget nyt og overraskende Spørgsmaal
for Niels, da det var det, hvormed de fleste
Sønderjyder, som han havde talt med om Politik,<span class="pagenum"><a name="Side_323" id="Side_323" title="[S. 323]"> </a></span>
havde indledet deres Samtale; Striden mellem Højre
og Venstre betragtedes med Mistro som et ganske
uvæsentligt Kævleri om Ingenting, under hvilket
man glemte dem.</p>

<p>&mdash; Ja, jeg vèd saamæn ikke mer om det, end du
selv, sagde Hjorth. &mdash; Men det er jo en Forfatningskamp. &mdash;</p>

<p>&mdash; Ja, det vil da seje, te det her Venstre vil regere.</p>

<p>&mdash; Ja, hvorfor skulde de itt' ville regere, Jørgen?
&mdash; Trour du itt', te de kan have lige saa god Ret
til det, som de her Adelsmænd?<a name="FNanker_1" id="FNanker_1" href="#Fodnote_1" class="fnanchor">[1]</a></p>

<div class="footnote">
<p><a name="Fodnote_1" id="Fodnote_1" href="#FNanker_1">[1]</a> Haardt <i>d</i>, som paa Tysk.</p>
</div>

<p>At Broderen saaledes traadte i Skranken for Venstre,
undrede Niels endnu mer end hans Medgørlighed
i religiøs Henseende. Han havde haft en apriorisk
Forestilling om, at alle Sønderjyder maatte være
ivrige Højremænd, og paa den Forestilling havde
han selv gaaet og været det i lang Tid. &mdash; Men med
Kromanden slog det til; han var urokkelig: en Bonde
skulde blive ved sin Plov, men Regeringen skulde
man overlade til de Dannede. Han forlangte heller
itt' sjæl at regere.</p>

<p>&mdash; Trour du ka'ske, te æ Adelsmand er bedre
som æ Bond'? ... Nej, det er en gammel Lære,
&mdash; den gjæld' itt' mer, Jørgen.</p>

<p>&mdash; Rigtig nok, Jens ... Men a sejer, te æ Bond'
forstaar itt' aa regere.</p>

<p>&mdash; Det vilde dog Frederik den syvende, te Bønderne
skulde seje et Ord med i Laget ... Han var
og en Folkekonge han ... Han saa'e, te Folkets
Kærlighed var hans Styrke.</p>

<p>&mdash; Vel, &mdash; meget smukt &mdash;</p>

<p><span class="pagenum"><a name="Side_324" id="Side_324" title="[S. 324]"> </a></span></p>

<p>&mdash; Og han tø't' itt' stort om de her Adelsmænd
... Men saadan er det itt' med den nuværende
... Nu skal de jo have Lov til at lave alting etter
deres Hoved ... Det har du heller itt' Lov til aa
mene, du er jo Republikaner, Jørgen.</p>

<p>&mdash; Vel, &mdash; sandt nok &mdash; staar a ved.</p>

<p>&mdash; Det er vel siden du var i amerikansk Hyre?
spurgte Niels.</p>

<p>&mdash; Ganske sandt ... Smukt Land, det Amerika
... God Regeringsform den.</p>

<p>&mdash; Ja men, æ Republikaner, Jørgen, han maa aa
være Demokrat ... Kan æ Republikaner seje te æ
Adelsmand skal regere alt etter hans Hoved? ...
Det vil itt' gaa sammel det, Jørgen.</p>

<p>Men Kromanden vilde ikke lade sig trække ud
paa Konsekvenser. Nej, Venstre &mdash; det kunde han
da itt', &mdash; nej, det var da og skammeligt saa Venstre
forsømte æ Forsvarsvæsen. Og dèr fik han pludselig
Jens Hjorth paa sin Side: &mdash; Ja, det havde han
Ret i, &mdash; paa det Punkt dèr var han itt' Venstre,
det var der ingen Sønderjyde, der var.</p>

<p>Niels begyndte at forsvare saa smaat, for han
følte, det var et kildent Punkt. Befæstningen af
København var dog &mdash;</p>

<p>Men de kerede sig Fanden om Københavns Befæstning,
det var der ingen Sønderjyde, der brød
sig om. &mdash; Niels havde nok Ret i, at Danmark ikke
kunde være en Militærstat, men en stærk Hær maatte
det have, ellers kunde det jo ikke tage Sønderjylland
tilbage. &mdash; Og de kom ind paa den stadige Tanke
om Genforeningen. Paa fredelig Vis vilde det jo ikke
gaa, det var tydeligt nok, og under almindelige Forhold
kunde det naturligvis ikke lade sig gøre, men<span class="pagenum"><a name="Side_325" id="Side_325" title="[S. 325]"> </a></span>
under en stor europæisk Krig, naar Tyskland blev
angrebet fra flere Sider, og saadan en vilde vel nok
en Gang komme&nbsp;...</p>

<p>&mdash; Naa, Søren, &mdash; du kommer til at tage en Puns
til med os.</p>

<p>&mdash; Nej, det vil a itt', &mdash; nej, nej.</p>

<p>&mdash; Aa Snak om æ Ting ... Nu skal vi drikke
gamle Danmarks Skaal, og at vi maa komme tilbages
... Det kan du itt' gaa fra.</p>

<p>&mdash; Vel ... Det er et sandt Ord ... Tre Punser
til. &mdash;</p>

<p>Men da Skaalen var drukket, indfandt der sig
mere mistrøstige Betragtninger. &mdash; Saadan en Krig
vilde vel nok en Gang komme &mdash; men hvor længe
kunde de holde ud ... Det værste var det, at de
unge Folk tog bort; der var kun saadan ganske enkelte,
der havde Smaafejler, de tog ned til Altona,
hvor Sessionen kasserede over en lav Sko; &mdash; men
de andre gik deres Vej, for preussisk Soldat var der
ingen, der vilde være. Endnu var der itt' gaaet nogen
Gaard bort, og Tyskerne var vel heller itt' saa slikne
etter at komme til aa bo mellem de Danske her
oppe. Niels kunde jo nok huske Smeden, der havde
været den eneste tyske Mand i Sognet, og som hans
Fader immer var oppe at toppes med? &mdash; Naa, ham
havde de da gjort det saa hedt, at nu var han saa
dansk, saa det var en Lyst. Nej, Præsten, det var
den eneste rigtige Tysker i Sognet nu; men han var
ogsaa en Fanatiker, der hadede alt Dansk og i det
hele var det en elendig Præst, der hverken talte
tysk eller dansk i Kirken. Det var ogsaa en Skam,
at næsten alle deres gode danske Præster havde forladt
dem, i Stedet for at blive og sørge for deres<span class="pagenum"><a name="Side_326" id="Side_326" title="[S. 326]"> </a></span>
Menighed, selv om de maatte aflægge Eden til Kejseren.
Men værre endnu var det næsten, at de velstaaende
Danske i Ha'erslev tog bort, manne af
dem, der havde været Sagens bedste Støtter, de
faldt fra Aar for Aar; ven de havde tjent deres Penge,
saa solgte de og rejste, i Stedet for at blive og holde
ud med de andre, som itt' kunde rejse.</p>

<p>&mdash; Se lidt tiere herind, Niels ... Altid velkommen,
sagde Kromanden, da de gik.</p>

<p>Niels gik ogsaa undertiden derhen og fik sig en
Passiar med Kromanden, som han syntes godt om.</p>

<p>Bønderne kom ofte ind paa Kroen om Aftenen,
og der blev tidt talt om Niels Hjorth, som var kommen
hjem og ikke kunde blive Præst, fordi han ikke
havde den rette Tro, &mdash; noget, som vakte stor Opsigt
og blev forskellig bedømt. &mdash; Men naar der var talt
en Stund frem og tilbage, sagde Kromanden altid: &mdash;</p>

<p>&mdash; Ja ser I, a kender Niels, og I vèr, te a er heller
itt' sjæl møj' for det religiøse saadan ... Men a
er itt' enig med Niels, for han trour itt' paa en <em>rigtig</em>
Gud, og a tykkes dog itt', te Verden kan gaa
af sig sjæl ... Og han holder med Venstre og a er
Højremand, saa vi er møj' forskellige ... Men lig'
møj' &mdash; flink Fyr &mdash; Mand med Principper &mdash; ta'er
min Hat af.</p>

<p>Denne Mening trængte efterhaanden igennem, og
der var ikke mange, som skelede til Niels Hjorth
for hans Meningers Skyld.</p>

<hr class="chapbreak" />
<p><span class="pagenum"><a name="Side_327" id="Side_327" title="[S. 327]"> </a></span></p>




<h2><a name="KAPITEL_XXXIX" id="KAPITEL_XXXIX"></a>XXXIX.</h2>


<p>Hjorth spadserede hen ad en af disse hyggelige
brede Veje, der ligge lunt og dybt imellem store
levende Hegn, hvor bredbladede Hasselgrene hæve
sig højt over Hybenbuske og over Brombærrankernes
lange karmoisinrøde Stængler med fint blaagrønt
Løv, hvide Blomster og sorte Bær, medens Snerler
og Vikker klatre op imellem alt det Grønne, og Perikum
og Regnfang gulner det Hele forneden, &mdash;
disse Hegn, som virkelig ere levende, med en bestandig
Dirren af Blade, mellem hvilke Smaafuglene
flyve ud og ind, fyldende Luften med deres utrættelige
Kvidren. Han gik i sine egne Tanker og holdt
sig ind under Skyggen. Fra den modsatte Side kom
en lang, stiv, sort tilknappet Mand, med et skægløst
Ansigts Bleghed mellem en gammeldags Cylinderhat
og et bredt hvidt Halsbind uden Flip. &mdash;
Da han gik forbi Hjorth, saà han meget vist paa
ham og gjorde halvvejs Front, som om han havde
Lyst til at standse. Hjorth hilste, og de standsede
begge.</p>

<p>I Ansigtets blege Parallellogram trak en meget
lang Mund sig op imod begge Øren med et Smil af
store hvide Tænder.</p>

<p>&mdash; Ah &mdash; Hm &mdash; De &mdash; Fremmed maaske her &mdash;?</p>

<p>&mdash; Nej, jeg er en Broder til Jens Hjorth.</p>

<p>&mdash; Ah, &mdash; aa &mdash; hm &mdash; Ferie maaske?</p>

<p>&mdash; Ja, jeg studerer ellers i København ... Det
er formodentlig Pastor Schmettau?</p>

<p>&mdash; Ja. &mdash; Hm. &mdash; Jeg vidste ellers ikke, at Hjorth
havde &mdash; De studerer &mdash; hæ &mdash;?</p>

<p><span class="pagenum"><a name="Side_328" id="Side_328" title="[S. 328]"> </a></span></p>

<p>&mdash; Theologi.</p>

<p>&mdash; Ah ... Hm ... Glæder mig at gøre Deres
Bekendtskab ... Tænker De at &mdash; opholde Dem
længere &mdash;</p>

<p>&mdash; Ja, jeg bliver her vist hele Efteraaret.</p>

<p>&mdash; Saa&mdash;aa ... Maaske Overanstrængelse?</p>

<p>&mdash; Nej, men &mdash; jeg kan i Grunden lige saa godt
studere her &mdash;</p>

<p>&mdash; Hm ... Haaber De ser ind til mig ... Farvel.
&mdash;</p>

<p>Det saà ikke ud til, at Bøndernes Dom over Præsten
var dikteret blot af Patriotisme; &mdash; hvis han
prækede som han samtalede, kunde det unægtelig
ikke være overdrevent opbyggeligt. &mdash; Det var næppe
faldet Hjorth ind at benytte sig af hans Indbydelse,
dersom han ikke havde erindret hans smukke Datter,
som han havde truffet den første Aften og undertiden
mødte i Præsteskoven. Han havde dog nok
Lyst til at gøre hendes nærmere Bekendtskab.</p>

<p>En Eftermiddag efter Høsten, da han havde drevet
om nede ved Fjorden, gik han op gennem den lille
Allè, der førte fra Præsteskoven op i Præstegaardshaven.
Da han nærmede sig til Huset, kom Frøken
Schmettau netop ud ad Havestuedøren, bærende paa
en Bakke med Kaffetøj, og gik hen imod »<span xml:lang="de" lang="de">die Laube</span>«.
Hun nikkede meget venlig »God Dag«, og han fulgte
efter.</p>

<p>&mdash; Ah, &mdash; god Dag! ... Det er Hr. Hjorth, theologisk
Student &mdash; ikke sandt, De er vel ikke Kandidat?
... Naa ... Min Plejedatter Johanna ...
Hr. Sauerbrei, Kredsskole-Inspektor. &mdash; Hm ...
Vær saa artig, &mdash; tag Plads.</p>

<p><span class="pagenum"><a name="Side_329" id="Side_329" title="[S. 329]"> </a></span></p>

<p>Kredsskole-Inspektor Sauerbrei var en før Mand,
med et ret behageligt, næsten jovialt Ansigt, men
med et skarpt Blik og noget ondskabsfuldt i sit
skæggede Tandsmil, som om det plejede at tilsmile
ulykkelige Skolelærere, der forplumrede sig.</p>

<p>Hjorth begyndte at tale om Stedets Skønhed.
Han havde aldrig set en Præstegaard ligge saa henrivende.
Præsten hørte paa ham, medens hans Mundvige
trak sig hen imod Ørene og viste en Række store
kalkhvide Tænder, gennem hvilke han mumlede: &mdash;
»Saa ... Aa, ja ... hm.« Kredsskole-Inspektøren
istemte ogsaa Egnens Pris. I det hele disse østlige
Fjorde, men især Aabenraa Fjord »<span xml:lang="de" lang="de">wunderschön,
reizend!</span>«</p>

<p>Med Undtagelse af saadanne begejstrede Udbrud
førtes Samtalen paa Dansk, af Høflighed mod Gæsten.
Den gik ikke synderlig livlig, navnlig ikke fra Præstens
Side. Han havde en underlig Maner, at sidde
med Haanden for den store Mund og mumle ind i
Fladen eller ud gennem Fingrene med et Utal af
uartikulerede Mellemlyd, medens han nu og da med
Haanden strøg sig over Pande og Øjne.</p>

<p>Man kom til at tale om dansk Politik. Kredsskole-Inspektøren
angreb Venstre, ledsaget af Præstens
uartikulerede Bifald, fra hvilket der af og til vovede
sig en halv Sætning frem, &mdash; og det faldt atter i
Hjorths Lod at forsvare Demokratiet. Især forargedes
Tyskerne over de Danskes ringe Kærlighed til
Kongehuset. Dem selv var det ligesom medfødt.
Selv naar man var misfornøjet med Kongens Regering,
&mdash; naar det galdt Kongens Person, saa stod
de alle som èn Mand. Kredsskole-Inspektøren kunde
endnu mindes den Jubel, der havde været i Rendsborg,<span class="pagenum"><a name="Side_330" id="Side_330" title="[S. 330]"> </a></span>
da Frederik den syvende kom dertil lige før
Oprøret, medens Sindene vare meget bevægede mod
Danmark. Saaledes var det ogsaa nu overfor den
tyske Kejser. Det var denne Følelse, der gjorde Tyskland
stærkt.</p>

<p>Hjorth kritiserede Kongerne, som kun rent undtagelsesvis
vare fremragende; de kunde jo ogsaa
være helt gale. &mdash; Men det var jo netop kun Kongen
som saadan, det kom an paa; hvad det øvrige angik,
saa sørgede jo Gud for det, han regerede jo ogsaa
over de gale Konger &mdash; ikke sandt? Og Kredsskole-Inspektøren
saà paa Hjorth med sit ondskabsfulde
Smil, som om han var en Lærer, der havde forplumret
sig.</p>

<p>Men Præsten endte Diskussionen, idet han stirrende
ud i Luften mumlede gennem Fingrene: &mdash;</p>

<p>&mdash; Hm &mdash; det er &mdash; mæ &mdash; tilvisse en stor Velsignelse
for &mdash; et Folk &mdash; ah &mdash; nu &mdash; at have en
urokkelig Kærlighed til sit Kongehus ... Hm ...
Kongen selv &mdash; mæ &mdash; staar jo under Guds Varetægt
... Hm ... Det var maaske en lykkeligere
Tid for Danmark &mdash; ah &mdash; nu &mdash; under Kristian
den syvende end under Kristian den ottende ...
Hm ... Thi&mdash;i &mdash; hvad hjælper Begavelse &mdash; og&mdash;æ
Kunst &mdash; og&mdash;æ &mdash; &mdash; (med en Haandbevægelse ud
i Luften) &mdash; og&mdash;æ Videnskab, &mdash; naar det ikke
bruges &mdash; mæ &mdash; paa rette Maade.</p>

<p>Det var næsten ikke til at holde ud. &mdash; »Herregud!
er det Tyskland,« tænkte Hjorth. Han havde sikkert
anbefalet sig allerede, hvis han ikke ved Siden af
sig paa Bænken havde haft den smukke Johanna.
Hun lod til at gætte hans Kedsomhed og dele den.<span class="pagenum"><a name="Side_331" id="Side_331" title="[S. 331]"> </a></span>
Under en længere Pavse foreslog han hende en Spadseretur
i Haven.</p>

<p>Hun var lidt rød i Hovedet og svarede kun med
faa forlegne Ord, medens de gik gennem de bugtede
Gange mellem Frugttræerne op paa Udsigtshøjen i
Hjørnet af Haven, hvor man saà ud over Fjorden,
der tilhøjre spidsede sig ind og forsvandt mellem
Skovene, medens den tilvenstre bugtede sig frem
gennem aabent Land ud mod Bæltet. I det store
Asketræ ovenover dem havde der før været en Opgang
til en Platform, ligesom paa et Udsigtstaarn.
Han havde saa tidt været deroppe som Dreng, naar
han legede med den danske Præsts Sønner. Men
hun havde kun bòt der i et Par Aar, og i den forrige
tyske Præsts Tid havde der heller ikke været noget
saadant. Hun var fra Rhinen. Pastor Schmettau var
en Halvonkel til hende; han var Slesvigholstener og
havde i den danske Tid været Præst i Slesvig. Men
saa blev han misfornøjet, var gaaet over til Tyskerne
og havde faaet et Embede i Brandenborg,
indtil Krigen. Hendes Forældre vare forlængst døde;
Faderen havde været Professor i Düsseldorf. &mdash; Først
tildryppede disse Meddelelser ham langsomt og afbrudt
fra hendes Mund, og han maatte lokke dem
frem, medens hun stod ved Siden af ham og pillede
et Hasselblad itu, næsten uden at se paa ham, idet
hendes Hoved sænkede sig, saa at Nakkelinjen strakte
sig lidt fremad, bærende de bløde mørkebrune Haarbukler.
Men efterhaanden blev hun modigere, og
han fik oftere hendes gyldenbrune Øjne at se.</p>

<p>&mdash; I Düsseldorf? spurgte han med en Blanding
af Forundring og Glæde i Stemmen.</p>

<p xml:lang="de" lang="de">&mdash; Ja wohl. &mdash; Und warum denn nicht?</p>

<p><span class="pagenum"><a name="Side_332" id="Side_332" title="[S. 332]"> </a></span></p>

<p xml:lang="de" lang="de">&mdash; Die Stadt Düsseldorf ist sehr schön, und wenn
man in der Ferne an sie denkt, und zufällig dort
geboren ist, wird Einem wunderlich zu Muthe.</p>

<p xml:lang="de" lang="de">&mdash; Ei, wie schön! ... Sie können Ihren Heine
auswendig ... Ich kann sogar auch weiter gehn:
&mdash; Ich bin dort geboren, und es ist mir, als müsste
ich gleich nach Hause gehn.</p>

<p>Da de engang vare faldne ind i Tysk, blev de
ved at føre Samtalen paa dette Sprog. &mdash;</p>

<p>&mdash; De har Hjemve? &mdash; men De vil dog vel ikke
<em>strax</em> bort, haaber jeg?</p>

<p>&mdash; Strax? &mdash; det vilde rigtignok være en Smule
uhøfligt, naar man netop har Gæster, og det har
vi saa sjælden her.</p>

<p>&mdash; Og De vil dog ogsaa snart komme tilbage?</p>

<p>&mdash; Ak nej, naar jeg blot kunde, saa vilde jeg
langt heller leve dèr &mdash; ved Rhinen.</p>

<p>&mdash; Ja men, det vilde dog være grusomt at vise
Dem her, saa snart jeg kom, og saa igen forsvinde,
saa at jeg maatte gaa her alene og længes bort mod
Rhinen ... Ak, jeg har saa tidt længtes bort til
Rhinen, som om jeg var født dèr &mdash; og naar <em>De</em>
ovenikøbet bòde dèr &mdash;</p>

<p>&mdash; Ej, hvad siger De dog dèr for noget naragtigt
Tøj!</p>

<p>&mdash; Naar jeg siger noget naragtigt Tøj, &mdash; det maa
De skrive paa Sprogets Regning ... Det kommer
saadan af sig selv, naar jeg taler Tysk.</p>

<p>&mdash; Tak! ... Det var jo en smuk Kompliment til
vort Sprogs Aand! sagde hun og lo, saa hendes Hoved
rystede, og Haarbuklerne dansede paa hendes Nakke.</p>

<p>&mdash; Nej, saadant var det ikke ment; &mdash; men hvorledes<span class="pagenum"><a name="Side_333" id="Side_333" title="[S. 333]"> </a></span>
kan man paa èn Gang beregne Grammatiken
og saa desuden endnu passe paa Meningen?</p>

<p>&mdash; Saa er det maaske bedre, at vi Dansk taler,
for det er jo dog egentlig Meningen, som er Meningen.
Det er jo ogsaa det høfligste mod Dem som Gæst
... Men hvis min Onkel og jeg en Gang besøgte
Dem, vilde De saa ogsaa være saa høflig at tale
Tysk?</p>

<p>&mdash; Ikke i min Broders Hus, det vilde være Synd
... Men det er en anden Sag ser De nok ... For
Resten kan vi jo holde os ganske nevtralt: jeg taler
Dansk og De Tysk. &mdash; Jeg hører Dem ogsaa saa
gærne tale Tysk.</p>

<p>&mdash; Deres Udtryk er jo virkelig ogsaa paa Dansk
smukkere end Meningen ... Og jeg Stakkel, der
har gjort mig saa megen Umage for at lære Dansk.</p>

<p>&mdash; Nej, jeg mente virkelig ikke, at De taler daarlig
Dansk, men jeg holder nu saa meget af det tyske
Sprog, og jeg har saa sjælden hørt det, og det lyder
saa smukt, naar De siger det &mdash;</p>

<p>&mdash; Naa det maa man sige, &mdash; De er rigtignok
ingen Fanatiker!</p>

<p>I det samme kom Præsten op paa Højen, ledsaget
af Skoleinspektøren, der havde en Sommer-Entoutcas
i Haanden og sin Overfrakke paa Armen. Han vilde
spejde efter Damperen, der skulde føre ham til
Haderslev. Den maatte nu snart komme fra Aarøsund.
Man kunde ogsaa nu allerede se Røgen over
Land, og strax efter strøg den om Pynten og styrede
over mod Bæk. Det var paa Tide at gaa saa smaat
ned ad Broen til.</p>

<p>De spadserede hen ad den yderste lige Gang, der
forlængede sig gennem Allèen ud i Skoven. Kredsskole-Inspektøren<span class="pagenum"><a name="Side_334" id="Side_334" title="[S. 334]"> </a></span>
havde gjort nogle galante Henvendelser
til Johanna, men hun holdt sig bagved
med Hjorth, saa han maatte følge Pastoren, der gik
stiv med Hænderne paa Ryggen og afmaalte flade
Trin af de lange udtraadte Støvler, der først satte
Hælene i og saa klappede til med Tæerne et Sted
langt foran, medens Hr. Sauerbrei gik elastisk med
smaa Skridt af knirkende Saaler, gestikulerende med
Armen, hvorover hans Frakke var slængt skødesløst.
&mdash; Johanna talte til Hjorth om Rhinen, men
hun indrømmede, at man kunde ikke forlange det
skønnere end her i denne Bøgehøjskov, gennem
hvilken Gangstien førte brat ned mod Fjorden. Hvis
hun havde været født og opdragen her, vilde det
ogsaa have været en anden Sag. Men hvor kunde
det være, at han kunde føle Hjemve efter Rhinen,
som om han var født der? ... Han fortalte hende
om sin Opdragelse gennem tysk Literatur; fordi alle
store Tanker vare komne til ham paa Tysk, var det
Sprog ligesom hans aandelige Modersmaal, &mdash; for ti
Aar siden vilde han tròt, at det Menneske var vanvittigt,
der havde sagt til ham, at han en Gang skulde
finde Tysk skønt ved Vonsbæk Fjord, men han kunde
ikke gøre for det; og saaledes var det ogsaa med
Stederne: mod Weimar havde han en Pilgrimslængsel
som en Muhamedaner mod Mekka, og Rhinen var
bleven sunget saaledes ind i ham, at han næsten
fik Hjærtebanken, naar han hørte Navnet paa den
skønne Strøm, »hvor Daarskaben gròr paa de grønne
Bjærge«.</p>

<p>Johanna hørte opmærksomt efter, medens hun gik
langsomt ved Siden af ham, ridsende med Parasolspidsen
i Gruset, bøjende sit smukke Hoved med<span class="pagenum"><a name="Side_335" id="Side_335" title="[S. 335]"> </a></span>
denne langlige Bølgelinje af en gul Nakke op under
mørke Haarbukler, som allerede havde fortryllet
ham den første Aften. Ved de sidste Ord smilede
hun ganske fint uden at se op og sagde:</p>

<p>&mdash; Jeg maatte gærne vide, om De er en god Theolog,
siden De er saa fortrolig med Heine.</p>

<p>Men i det samme hvæsede Piben, medens Damperen
stønnende og pumpende lagde til ved Broen,
og de lange, flade Bølger begyndte skvulpende at
løbe op mod Bredden. Kredsskole-Inspektør Sauerbrei
bød Farvel og gik bort med Præsten, der vilde
følge ham helt ud til Skibet. Ovenover dem svajede
de lange smidige Bøgegrene med deres mørkegrønne
aftenskyggede Løv, medens de øverste Bøgekroner
paa den anden Side af Fjorden i Sverdrup Skov
havde en straalende Solforgyldning. Yderst ude fra
Broen hørtes endnu den sirlige Knirken af Hr. Sauerbreis
Saaler og afmaalt Klappen af Pastorens værdige
Støvler. Skorstenen blev ved at stønne, og Maskinen
gik med en utaalmodig Pumpen. Af og til
kom der et lille skarpt Skrig fra Pirrfuglen og et
Plump, naar den dukkede paa Hovedet under Vandet.
Men bagfra sendte Kirkeklokken sine fredelige Malmtoner
ud mellem de store Bøgestammers graa Søjler.</p>

<p>Johanna havde lagt Mærke til, at Hjorth var
bleven rød i Hovedet ved hendes Spørgsmaal, og
for at befri ham for Svaret, fortsatte hun, som om
hun havde glemt sit Spørgsmaal:</p>

<p>&mdash; Det er ellers drolligt, at den første Danske,
jeg kommer til at tale rigtig med &mdash; at han er saadan
&mdash; hvad hedder det &mdash; &mdash; so ein Jünger der
Germanen.</p>

<p>Dette Navn, hvormed hendes Mund døbte ham,<span class="pagenum"><a name="Side_336" id="Side_336" title="[S. 336]"> </a></span>
henrykkede ham saaledes, at han maatte gentage
det med hendes Tonefald, saa hun forundret saà
paa ham, om han gjorde Nar af hende. Men han
lagde ikke Mærke dertil, for han saà til Siden for
at indprente sig, hvilket Træ de stod under, som
om han havde en Anelse om, at han maaske en
Gang senere kunde ønske at erindre nøjagtig, hvor
hun havde sagt det til ham.</p>

<p>&mdash; Ja, &mdash; det har De Ret i ... Men maaske er
det dog det aller naturligste ... For er ikke hele
Danmark Germaniens Lærling?</p>

<p>&mdash; Saa, ja &mdash; jeg vèd ikke ... I Deres Literatur &mdash;</p>

<p>&mdash; Fuldstændig, &mdash; og saa i vort Øl og vor Politik,
tilføjede han leende.</p>

<p>&mdash; Ogsaa i Deres Politik? ... Ja det forstaar
jeg mig rigtignok endnu mindre paa end paa Øl,
sagde hun med et muntert Smil, medens hun maatte
vinke med Parasollen ud imod Hr. Sauerbrei, hvis
Lommetørklæde utrættelig viftede fra Bagstavnen
af Dampbaaden, der allerede var kommen et Stykke
ud paa Fjorden. &mdash; Iøvrig har jeg erfaret, at det
danske Øl skal være saa godt.</p>

<p>&mdash; Ja, det er fortrinligt, det er endogsaa berømt
og bliver jo ogsaa exporteret ... Og vor Literatur,
den er virkelig meget smuk og bliver ogsaa oversat
... Og vor indre Politik, &mdash; ja, den er vist ogsaa
meget god for Liebhavere. Naar vi ikke egentlig
har nogen Bismarck, saa er det virkelig ikke vor
Skyld og heller ikke Estrups Skyld &mdash;</p>

<p>&mdash; Aa, det er den Minister, De talte om oppe i
Lauben, og som min Onkel og Skole-Inspektoren
holdt paa. &mdash; Ikke sandt?</p>

<p><span class="pagenum"><a name="Side_337" id="Side_337" title="[S. 337]"> </a></span></p>

<p>&mdash; Jo, &mdash; man har jo forskellige Sympathier.</p>

<p>&mdash; Jeg tror ikke, De vil komme til at sympathisere
meget med Onkel.</p>

<p>&mdash; Naa, har De allerede fundet ud af <em>det</em>?</p>

<p>&mdash; Og saa faar man Dem vel ikke meget at se?</p>

<p>&mdash; Nej, det gør man vel ikke, svarede han og lo
saa hjærtelig, at hun maatte le med og blev lidt rød
i Hovedet.</p>

<p>&mdash; Ja, det er for Resten slet ikke saa amüsant,
at det er til at le over, for vi lever her saa stille,
og jeg ser næsten ingen, som jeg kan tale med, sagde
hun saa, idet hun befriede sit Øje for et af de lange
Haar, der var fløjet hen over det, og som hun strøg
om bag Øret.</p>

<p>Pastor Schmettau naàde nu op til dem, og de
gik alle tre tilbage til Haven, hvor Johanna forlod
dem, da hun skulde gøre Thebordet i Stand. Præsten
gik ved Siden af Hjorth med de lange Støvlers værdige
Skridt over Gruset, bestandig stiv og knappet
sort op til Halsbindet, med Hænderne paa Ryggen,
naar han ikke netop strøg med den højre over Ansigtet.
Han udtalte sig om sin Stilling til Menigheden.
Den var meget vanskelig. Bønderne vare fjendtlige
imod ham, og mente, at han hadede alt Dansk. Det
var ikke Tilfældet. Kun havde han altid været Slesvig-Holstener
og havde ikke kunnet finde sig til
Rette under det danske Regimente. Han haabede
dengang, at det kunde gaa roligere af, men det viste
sig at være en Umulighed. De Danske havde regeret
for haardt. Selv nu i denne vanskelige Tid tillod
Tyskerne dog en dansk Skole i Haderslev med afgjort
patriotisk Farve. Men i den danske Tid kunde
der ikke være Tale om en tysk Skole, Folk maatte<span class="pagenum"><a name="Side_338" id="Side_338" title="[S. 338]"> </a></span>
ikke engang have tyske Huslærere. Om de danske
juridiske Embedsmænds Hovmod den Gang kunde
man næppe gøre sig nogen Forestilling. &mdash; Ulykken
var, at det patriotiske Hovmod lod Danmark forsmaa
alt Kendskab til Tyskland. Dersom man havde
anet, hvor alvorligt de undertrykte Tyskeres Sag
deroppe laa hele Tyskland paa Sinde, og ikke havde
trot, at denne Sympathi kun var Praleri af holstenske
»Wühlere«, saa vilde man aldrig have vovet at gaa
saa vidt, og adskilligt vilde nu været anderledes.
&mdash; Efterhaanden som han talte, naàde han frem til
nogenlunde hele Sætninger, som afbrødes af stedse
færre Grynt og Rømninger; han talte sig endogsaa
op til en vis Varme. Hjorth fandt ham mindre utaalelig
nu. Han gjorde af og til et Spørgsmaal, men indlod
sig ikke i nogen politisk Strid, da han ikke turde
stole paa sine spredte og nødvendigvis ensidige
Kundskaber fra en Tid, som han ikke selv havde
levet med; &mdash; han var desuden for vant til at se
sine nedarvede Synsmaader omstødte ved senere
Erfaringer til ikke med Interesse nu at høre den
anden Part.</p>

<p>Efter The satte Johanna sig til Klaveret og sang
med en smuk, men noget uøvet Stemme en Del
tyske Folkesange: &mdash; »<span xml:lang="de" lang="de">Mein Schatz der ist auf der
Wanderschaft hin</span>« &mdash; »<span xml:lang="de" lang="de">Es zogen drei Bursche wohl
über den Rhein</span>«, »Loreley«, &mdash; melankolske Sange,
trohjærtet inderlige i Ord og Melodier. Hvor lød det
ikke betagende fra hendes Læber:</p>

<div class="poem"><div class="stanza">
<span class="i0">Die Luft ist kühl, und es dunkelt,<br /></span>
<span class="i0">und ruhig fliesst der Rhein &mdash;<br /></span>
</div></div>

<p class="noindent"><span class="pagenum"><a name="Side_339" id="Side_339" title="[S. 339]"> </a></span>Det var til at faa Taarer i Øjnene af. I alt Fald
var Hjorth nær ved at faa det, som han sad dèr i
den mørke Stue, næsten lige op ad hende, henne
ved Vinduet, medens han saà ud mod Sverdrup
Skov, der stod mørk mellem den lyse Dis, hvori
Fuldmaanen svævede, og det blanke Skaar af Fjorden.
Henne fra Præstens Lænestol kom nu og da
en afbrudt Stønnen af tør Sentimentalitet. Efterhaanden
trængte Maanelyset stærkere ind gennem
Ruderne, blinkende i Johannas Øjne. Hun blev
pludselig distrait et Sted i »Loreley«, og Hjorth
maatte suflere.</p>

<div class="poem"><div class="stanza">
<span class="i0">Den Schiffer im kleinen Schiffe<br /></span>
<span class="i0">ergreift es mit wildem Weh &mdash; &mdash;<br /></span>
</div></div>

<p class="noindent">Men henne fra Lænestolen mumlede det: »Det er
sjælden &mdash; hm &mdash; at træffe en Dansk &mdash; mæ, nu &mdash;
som er saa hjemme &mdash; ah &mdash; i den tyske Poesi.« &mdash;</p>

<p>Da han kom hjem, spurgte Broderen ham, hvor
han havde været, og blev meget overrasket ved at
høre, at han havde besøgt Præsten.</p>

<p>&mdash; Aa, han havde bedet mig komme, og jeg havde
dog nok Lyst til at se ham nærmere og høre, hvordan
han udtalte sig.</p>

<p>&mdash; Naa, &mdash; hvad sagde han saa?</p>

<p>&mdash; Han sagde mæ og ba og bu og saa lidt mer,
der ikke var saa morsomt.</p>

<p>&mdash; Ha, ha, ha! ... Nej det er saamæn et sølle
Skrog ... De forsøgte da vel itt' at faa dig til at
tale Tysk?</p>

<p>&mdash; Nej.</p>

<hr class="chapbreak" />
<p><span class="pagenum"><a name="Side_340" id="Side_340" title="[S. 340]"> </a></span></p>




<h2><a name="KAPITEL_XL" id="KAPITEL_XL"></a>XL.</h2>


<p>&mdash; Se, den sidder snert den Frakk'.</p>

<p>&mdash; Ja, det er da wis.</p>

<p>&mdash; Og saa slutter den helt op i æ Nakk', itt' som
din, hvor man kan se æ Flip. &mdash; Og saa Buxerne
her, se paa æ Fald over æ Støvl'; &mdash; se først helt
dèr ner' dèr skal de brede sig, itt' som dine, der
hænger dèr og flagrer ovenover.</p>

<p>&mdash; Jo, &mdash; det er rigtigt nok ... Det er godt syt.</p>

<p>&mdash; Ja, I har møj' tilbages aa lære herhjemme
... Tøj har I nok, men I forstaar itt' aa sy ...
Nej I har møj' aa lære endnu.</p>

<p>&mdash; Og det er altsammen syt i Amerika?</p>

<p>&mdash; Ja, &mdash; det er New York ... A behøver bare
aa skrive til æ Skræder og give æ Maal, her over
Skuldren, toogtredive er det, saa vèr æ Skræder
Beske'en, saa laver han en hel Habit.</p>

<p>&mdash; Det var som Fanden!</p>

<p>&mdash; Ja, ha ... Det er Kunst det, sagde Styrmanden
Per Hjorth, idet han tog den korte Shagpibe
ud af Munden og spyttede.</p>

<p>Værelset saà ud som en Skrædergarderobe, saa
fuldt hang det af gode Gangklæder, Frakker, Jakker,
Habiter.</p>

<p>Niels kunde ikke bare sig for at smile lidt over
Broderens pralende Udstilling og overlegne Verdensborger-Tone.
Men i det Hele lod den til at virke
imponerende paa Selskabet. Der var flere Gaardejere
fra Bæk, den mørke Kæmpe Jørgen Juel, der
mønstrede det Hele med en <span class="sic" title="[sic]">udødelig</span> Alvor. Kromand
Bek, der lo med en fortroligere Holdning,<span class="pagenum"><a name="Side_341" id="Side_341" title="[S. 341]"> </a></span>
som en der selv havde hørt med til Laget, og den
undersætsige Kaptajn Vildfang, der strøg sig om sit
Frederik-den-syvende-Skæg, medens han erindrede
de Herligheder, han selv plejede at bringe med fra
sine Farter, og hvormed han havde bedaaret sin
Vilhelmine, den gamle Madam Hjorths Søster.</p>

<p>Foruden disse sædvanlige Gæster var der ogsaa
en Svoger til Hjortherne, Hr. Fris, en Broder af
Jens' Kone. Det var en høj, statelig Mand, der i
sin sorte Dragt snarere saà ud som en finere Haandværksmester
end som en Bonde. Han ejede en Gaard
lige nord for Grænsen, inde i det Danske.</p>

<p>&mdash; Nej det var dog den sværeste Kuffert, jeg har
set, udbrød Fris, pegende paa en stor Kasse, med
højt hvælvet Laag, helt over beslaaet med Zinkplader.</p>

<p>&mdash; Rigtig Sømandskuffert den, sagde Kromanden.
&mdash; Kan og rumme en Del.</p>

<p>&mdash; Ja, der kan være møj' i den, og endda ligger
det godt, svarede Styrmanden. Og idet han slog
Laaget tilbage, som indvendig prangede med et
smægtende Damehoved og en stejlende Rytter, viste
han hvorledes der dèroppe var et Hatterum, et Rum
til Flipper og Manschetter, et Rum til Papirer og
Bøger.</p>

<p>Men da Fris bøjede sig ned for at undersøge de
mange hemmelighedsfulde Remme og Spænder, fòr
der pludselig bagfra noget op ad Ryggen paa ham,
ruskede ham i det store Haar, hoppede ned over
Skuldren og sad paa Hjørnet af Kufferten som en
lille graabrun Abekat, der balancerede paa Hug med
Halen nede i Kufferten og de lange tynde Arme
hængende ned mellem Benene, medens den med<span class="pagenum"><a name="Side_342" id="Side_342" title="[S. 342]"> </a></span>
Hovedet paa Skak betragtede Selskabet, øjensynlig
fornøjet med den Forbavselse, som den havde vakt.</p>

<p>&mdash; Sikken en lille Djævel, hvor kom han fra?</p>

<p>&mdash; Han har nok siddet henne i æ Krog.</p>

<p>&mdash; Ja, han kan hitt' aa manne Kunster, det er
da wis, sagde Jens. Og han fortalte, hvorledes han
havde kjørt med den derud fra Ha'erslev, og den
var krøbet frem paa den forreste Agestol, hvor den
sad og vilde holde paa Linerne, som om den var
Kusk.</p>

<p>&mdash; He ... Hvad er det ellers for en Art Avekat,
Per?</p>

<p>&mdash; Det vèr a itt' saa lig' ... Men han er fra
Java, der kjøbte jeg ham ... Han he'er Sam ...
<span xml:lang="en" lang="en">Come, Sam! Come here my little boy</span>.</p>

<p>Styrmanden strakte sin brune Sømandsnæve med
det blaa krudtætsede Anker hen imod den. Sam
sprang til, fik fat i Haanden med et sejgt Tag af
sine smaa Viskelæders-Hænder, fòr op ad Skjorteærmet
og tog Plads paa Skulderen, hvor den sad
drejende sit Hoved og gnidende de sorte Haandflader
betænksomt mod hinanden.</p>

<p>Man beundrede den og kom til at tale om alle
de morsomme Ting, som Sømænd saadan kunde
bringe med fra den anden Verden. Æ Kaptajn havde
nu haft en Pappegøje, og kunde synge Davids Salmer
paa Engelsk. En Gang, da en Dreng stod og
glòde paa ham, mens han sang hans Salme, saa
brød han pludselig af allerbedst som han sang: »<span xml:lang="en" lang="en">My
soul, praise the lord</span>,« og skreg: »<span xml:lang="en" lang="en">God damn his eyes</span>.«
Men han var nu længe død og laa begraven i æ Kaptajns
Have under en stor Konkylje. &mdash; Saadan var<span class="pagenum"><a name="Side_343" id="Side_343" title="[S. 343]"> </a></span>
der manne Dyr, og var møj' fornuftigere som manne
Mennesker.</p>

<p>&mdash; Men hvor er Farbror Hans, spurgte Per, idet
han lod Sam entre ned, og trak sin Frakke paa.</p>

<p>&mdash; Æ Møller, han maa komm' g'lik ... Nu er
han aa æ Synor' i Ha'erslev ... Men nu er det
nok paa Tide vi gaar til Bords.</p>

<p>Det lange Bord var dækket i den ene Side af den
store, temmelig møbeltomme Sal. Damerne sad i
den lange Sofa, den smukke Fru Fris i Midten, prangede
med sin Silkekjole, der hævdede de nordliges
Ry for Overdaadighed. Anretningen var ikke pralende,
men solid. Andesteg med Rødkaal og Blomkaal,
Svedsker og Æbler og syltede Blommer cirkulerede
livlig, fyldende Talerkenerne med store Portioner.
De smaa Akvavitglas hilste paa hinanden og
Samtalen blev livlig, men ikke højrøstet ved Enderne
og langs den ydre Side, hvor Mændene sad.</p>

<p>Den sortskæggede Kæmpe Jørgen Juel med det
alvorlige Apostelansigt talte med Hr. Fris om kirkelige
Tilstande og Ritualejendommeligheder. Niels
hørte bestandig Ordene: Bøn, Forsagelse, Syndernes
Forladelse; den meddeltes her »paa Grund af vor
Daab,« men Fris fandt det smukkere, at deres Præst
sagde »for vor Herre Jesu Skyld,« og Juel nikkede:
det gik nok saa meget til Hjærte det, og begge Dele
var jo lige rigtigt. &mdash; Men ved den anden Ende af
Bordet talte de om Køer. Æ Kaptajn vidste, at der
blev indført manne fynske Kvier til Angeln, dèr fik
de æ Mærk', og saa gik for Anglerkøer. »Ser og godt
nok ud dertil,« sagde Kromand Bek. Men Jens Hjorth
holdt paa Balmerracen fra Ribe; det var dog nok
den givtigste Malkeko. Og midt for Bordet fortalte<span class="pagenum"><a name="Side_344" id="Side_344" title="[S. 344]"> </a></span>
Styrmanden over til Damerne, hvordan han havde
slaaet en lang tysk Matros i Dækket; for Tyskerne
var nu immer lige storsnudede, enten de var til
Lands eller til Vands. Han skulde hilse Kromanden
fra hans Søn Kristen, hvem han havde mødt paa
Gaden i Boston; dengang skulde han lige gaa ombord
til en Fart paa en fire, fem Aar og saà ud til
at være en rigtig rask Gut; det var knap, han kunde
kende ham igen.</p>

<p>&mdash; Hvor længe har du nu været borte, Per? spurgte
Bek.</p>

<p>&mdash; Det gør fjorten Aar nu til November.</p>

<p>&mdash; Naa, saa har du jo Lov til at være her. &mdash;
Du behøver itt' at krybe i Skjul for æ Gendarm.</p>

<p>&mdash; Nej a, &mdash; nej, a er og amerikansk Borger ...
A har tjent elleve Aar under æ Unions Flag ...
Og en amerikansk Borger, ham kan de itt' gøre
noget. &mdash;</p>

<p>&mdash; Ja Vejene her i Vonsbæk de er gode nok ...
Men der er ellers dèr, hvor a kom kørende ved Fjældet,
dèr hvor man vrider om ved Fjældstrup, &mdash; det var
dog en skrækkelig forsømt Vej.</p>

<p>&mdash; Ja, det har du Ret i, Fris, den er lige gal nok.</p>

<p>&mdash; I den Retning lader det da til, I har Friheder
herovre.</p>

<p>Det indrømmedes under almindelig Latter nede
ved hans Bordende. Men ellers kunde han tro, de
blev kørt i stramme Liner. Og saa maatte de da
trække paa et Læs af Skatter. Hvad der især harmede
dem var den danske Afgift »Canon«. Det var
nok en gammel kirkelig Skat, men ellers havde da
Fanden skabt den. Det var <em>den</em> danske Skik, som
Tyskerne jo nok skulde sørge for, de overholdt. Men<span class="pagenum"><a name="Side_345" id="Side_345" title="[S. 345]"> </a></span>
Fris kunde trøste dem med, at dèr nord for Grænsen
maatte de ogsaa betale Canon, og det skønt den
Rettighed, der fulgte med, var taget fra dem; &mdash;
for Meningen var, at de, der betalte Canon, skulde
have Valgret til Landstinget. Men det var skrevet
i Glemmebogen. Ja, Gud vèd, hvis de nu kom tilbage
til Danmark, om de saa vilde være saa tilfredse
med Regimentet dèr, som de tænkte sig.</p>

<p>&mdash; Det maa da være Højre, som har taget den
Ret fra jer, Fris, raabte Jens Hjorth langs over
Bordet.</p>

<p>&mdash; Ja Venstre er det sgu'tte.</p>

<p>Men Per Styrmand talte endnu om den amerikanske
Borgerret. En Gang havde han været i Filadelfia
en Dag, da der var Valg, og der kom en Mand
hen til ham og anden Styrmand og sagde, de skulde
stemme paa den og den. Men anden Styrmand var
ikke amerikansk Borger. »Naa stem bare, her er
fyrretyve Dollars, det koster Borgerbrevet.« &mdash;</p>

<p>&mdash; Det var ellers flot, det, &mdash; sagde Kromand
Bek.</p>

<p>&mdash; Ja vi er alle ivrige Politikere ... Men vi er
og alle sammel Republikaner og Demokrater ...
De her Konger og Adelsmænd og Ordner og alt det
gamle Kram, I har herovre, det kender vi itt' til.</p>

<p>Og idet de to Strømninger mødtes, blev hele Samtalen
politisk.</p>

<p>&mdash; Jeg gad dog vide, sagde Fris, hvis I nu kom
tilbages, hvilket Parti I saa vilde slaa jer til.</p>

<p>&mdash; Ja, vi Vonsbækker, vi blev dog Højre, det
trouer a da nok, sagde Jørgen Juel, mens han strøg
sit sorte Skæg med en urokkelig Alvorsmands-Mine.</p>

<p>&mdash; Nej, nej, itt' alle da, raabte Jens.</p>

<p><span class="pagenum"><a name="Side_346" id="Side_346" title="[S. 346]"> </a></span></p>

<p>&mdash; Jo, de fleste blev det dog, sagde Bek.</p>

<p>&mdash; Ja, det er trouligt nok, sagde Fris, &mdash; for I
er jo bleven saadan fanatiserede i sin Tid af »Dannevirke«
&mdash; det var jo færdig at gøre jer rent kuldrede.</p>

<p>&mdash; Ja, det er da wis, sagde Jens, &mdash; det var skammeligt,
saadan som det omtalte Venstre.</p>

<p>Diskussionen fortsattes inde i Dagligstuen, hvor
der næsten var ganske mørkt. Bakker med dampende
Toddy-Glas kom paa Bordet; Cigarerne blev tændte.
Ordstriden var levende, højrøstet, men uden Lidenskab;
at Niels og Fris, de to eneste tilstedeværende
danske Borgere, holdt med Venstre undlod ikke at
gøre sin Virkning. Desuden var Meningerne allerede
delte mellem selve Vonsbækkerne, og man kendte
hinanden saa godt som gode danske Mænd, at det
ikke faldt nogen ind at flyve i Flint, over at en anden
tilhørte det modsatte Parti. &mdash; Niels og Fris var
netop i Færd med det vanskelige Hverv at forsvare
Venstres Politik i Forsvarssagen, &mdash; dette kildne
Punkt i Sønderjylland &mdash;, da Samtalen blev vredet
om i et andet Spor ved Møllerens Ankomst.</p>

<p>&mdash; Naa, Farbror Hans, hvordan gik det saa aa
æ Synor'?</p>

<p>&mdash; Aa jo, det var jo da livligt nok, det vanted
itt'.</p>

<p>Men Fris maatte først sættes ind i Sagen. Det
drejede sig om en ny Salmebog. For den, de tyske
Præster havde indført, havde jo nok meget gode
Salmer, men Melodierne ovenover stod angivet paa
Tysk, saa den kunde man itt' bruge. Saa kunde de
itt' blive enig' om, hvilken Samling der skulde lægges
til Grund. Flere af Præsterne vilde have den evangeliske
Salmebog, men det kunde de itt' gaa ind aa,<span class="pagenum"><a name="Side_347" id="Side_347" title="[S. 347]"> </a></span>
for det var itt' rigtig Kristendom, det var rationalistisk.</p>

<p>&mdash; Hvad bruger I nu for en i Danmark, Niels?</p>

<p>Niels var i Forlegenhed, men Fris sagde, det var
Roskilde Konvents.</p>

<p>&mdash; Ja, det tvilt' a nok aa ... Den vilde vi og
ha'e. Og saa var det Kristen Lund fra Aastrup, han
stod op og saa'e, te vi vanted hart en mere levendes
Kirkesang for at faa alle de tørre Præ'kener, vi
maatte døje, til at glide ner.</p>

<p>&mdash; Ha, ha! &mdash; saa'e han det? ... Ja, det er en
flink Fyr han.</p>

<p>&mdash; Naa, der blev jo et Halløj blandt de tyske
Præster, &mdash; der var itt' Ørenlyd ... Men æ Formand
holdt jo med dem.</p>

<p>&mdash; Ha, ha! &mdash; ja saadan skal de have det! &mdash;
Og Pastor Schmettau?</p>

<p>&mdash; Ja, han fòr op, som om han var stukken af en
Bræms, og hans Tænder er itt' hvidere, som hans
Ansigt blev.</p>

<p>Og den politiske Strid druknede i den almindelige
Glæde over, at de havde drillet de tyske Præster.</p>



<hr class="chapbreak" />
<h2><a name="KAPITEL_XLI" id="KAPITEL_XLI"></a>XLI.</h2>


<p>Hjorth havde fra først af ikke rigtig vidst, hvorlænge
han vilde blive i Vonsbæk. Han havde nærmest
tænkt sig at feriere det Efteraar og saa ved
det nye Aars Begyndelse at tage til København og<span class="pagenum"><a name="Side_348" id="Side_348" title="[S. 348]"> </a></span>
se at faa noget Skolearbejde dèr. Men Julen drev
over, og han følte aldeles ingen Lyst til at rejse;
han havde det saa inderlig godt dèr, og kunde foreløbig
slet ikke tænke sig at bo andre Steder. For
dog at sysselsætte sig med noget fik han de ældste
Klasser i Skolen til at komme hjem til sig og gav
Børnene nogen fyldigere Undervisning i Historie og
Geografi. Hans Bekendtskab med Præsten kom ham
her til god Nytte, saa der ingen Hindringer blev
lagt ham i Vejen.</p>

<p>Dette Bekendtskab faldt ellers ikke rigtig i Vonsbækkernes
Smag. Der var jo nok dem, der ikke var
dummere, end at de kunde begribe, hvem af Præstegaardens
Beboere det var, som trak Hjorth til Huset.
Men det var heller ikke rigtig passende det med Johanna,
skønt hun var almindelig afholdt; &mdash; for hun
var dog en Hjemmetysker, og det havde da været
rimeligere, at Hjorth havde kastet sine Øjne paa
en af Landets Døtre.</p>

<p>Han kom virkelig temmelig hyppig i Præstegaarden,
skønt Pastor Schmettau endnu bestandig forekom
ham at være en utaalelig Stivstikker, som i
Grunden slet ikke var til at tale med. Præsten forundrede
sig ikke over, at Studenten i disse Bondeomgivelser
søgte til den eneste Familje med højere
Dannelse; han begyndte derimod nok at finde det
mærkeligt, at Studenten lod til at slaa sig til Ro i
den landlige Afkrog; men Hjorth fik ham bundet
paa Ærmet, at han virkelig var bleven noget overanstrængt
og behøvede Ro og Landluft. Sine ukristelige
Anskuelser vogtede han sig vel for at røbe; Bønderne
indlod sig aldrig med Præsten, saa fra den<span class="pagenum"><a name="Side_349" id="Side_349" title="[S. 349]"> </a></span>
Retning fik han intet at vide om sin Gæst; &mdash; og
Johanna tav ogsaa.</p>

<p>Hende havde han allerede for længe siden fortalt,
at han i Virkeligheden slet ikke studerede Theologi
længer og ikke vilde være Præst, fordi hans Anskuelser
forbød ham det. Saa havde hun lèt og spurgt,
om han kunde huske, at hun allerede den første
Dag havde ment, at han ikke var nogen god Theolog,
men den Gang var han bleven rød i Hovedet.
&mdash; Jo, det kunde han godt huske, men han kendte
hende jo saa lidt den Gang, saa han kunde ikke
vide, om det ikke vilde skade ham i hendes Omdømme.
&mdash; Og det vilde han bilde hende ind, han
brød sig om? &mdash; Ja, det vilde han netop, &mdash; &mdash; og
saa havde de begge lèt.</p>

<p>Hun havde en naturlig Ynde, der, naar hun var
munter, kunde vise sig i Former, som man hos mange
andre vilde have kaldt Koketteri, og hun ytrede
ofte en beskeden Ubevidsthed, der vilde have givet
hende Udseende af at udfordre Komplimenter, dersom
ikke hele hendes Væsen havde afvist en saadan
Mistanke. Saaledes fortalte hun ham en Dag, at hun
havde aldrig ønsket Rigdom, og hun var saa dum,
at hun kun sjælden ønskede at være mere begavet,
men hun kunde ofte misunde Skønheder og ønske,
at hun selv var smuk. Da hun havde sagt det, saà
han saa forundret paa hende, at hun blev ganske
rød i Hovedet og tròde, hun havde en sort Næse
eller en Sortepers-Streg i Panden. Og det kunde
dog ikke være nogen Ejendommelighed hos ham, at
han fandt hende skøn, for i hele Egnen gik hun under
Navnet den smukke Frøken Schmettau; &mdash; og en
Gang, da de var paa Koncert i Haderslev, rettedes<span class="pagenum"><a name="Side_350" id="Side_350" title="[S. 350]"> </a></span>
alle Lorgnetter og Kikkerter imod dem, idet de
traadte ind i »Harmoniens« Sal; men hun tròde, at
de saà paa ham, fordi han var fremmed i Byen.</p>

<p>Denne Ubevidsthed gav hendes Skønhed den frie,
lette Simpelhed, som et Maleri har, naar det endnu
hænger med tilsømmet Lærredsrand uden Ramme,
usolgt, i Kunstnerens Atelier, med Mulighed for nye
Penselstrøg endnu, Fremhævelsen af et Solblink, Uddybelsen
af en Skygge.</p>

<p>Og Hjorth levede af denne Skønhed, elskede dette
Legeme, der syntes at være en saa gennempræget
Form af en skøn Sjæl, at han spøgende gentog for
sig selv, det var mere forbedrende at se en Time
paa hende, end at læse Alverdens Moralfilosofer.
Om Natten, naar han havde slukket sit Lys, søgte
han forgæves at faa hendes Ansigt tydelig at se.
Naar han som Modsætning blot et Nu kom til at
tænke paa Kristine, havde han den Ærgrelse, at
hendes ovale Ansigt strax viste sig saa grangiveligt
og nær, som om han kunde gribe det. Men Johannas
mere firkantede Ansigt maatte han nøjes med at
tænke paa stykkevis, indtil det saa tilsidst viste sig
utydelig og fjærnt, ganske behersket af de forunderlige
Øjne; &mdash; det var ikke store Øjne, men dybtliggende,
og over Regnbuehindens brune Grund stod
der ligesom en gylden Glorie, der straalede ud fra
den sorte Pupil; de mørke Øjenbryn vare kun tætte
lige foran, deres opstrøgne smaa Haar udtyndedes
og forsvandt næsten ned mod Tindingen; &mdash; men
dèr bugtede sig saa de viltre Tjavser af mørkebrunt
Hovedhaar helt ned til Brynranden og lod kun det
midterste af Panden fri. Han forelskede sig ogsaa
i de mindre fuldkomne Enkeltheder, der gav det<span class="pagenum"><a name="Side_351" id="Side_351" title="[S. 351]"> </a></span>
Hele Afvexlingen af opløste Dissonanser. Den tydelige
Streg, som gik fra Næsefløjen ned til den nedbøjede
Mundvig og syntes at være for gammel til
det ungdommelige Ansigt, gav hende et rørende,
mildt sørgmodigt Udtryk. Han holdt ogsaa af, at
hendes Læber vare temmelig blege, at Overlæben
var lidt for smal, og at Underlæben ofte midt paa
havde et lille Saar, fordi hun plejede at bide i den
og pille ved Huden &mdash; en Vane som han ogsaa selv
havde. &mdash; Og Hænderne, som hun selv skammede
sig over og fandt saa simple og klodsede, &mdash; han
vilde ikke for de mest fuldendte smalle Venushænder
med blaa-aaret Liljehud ønske disse brune kraftige
Hænder bortbyttede, troskyldige, kloge smaa Arbejdshænder,
der syede hendes gamle Kjoler om og syntes
at kunne faa noget smukt ud af det tarveligste, og
som i de lange Efteraarsaftener havde været saa
flittige med at sy Julegaver til de fattige Børn i
Sognet.</p>

<p>Kom han, naar hun var saaledes sysselsat, saa
lagde hun ikke Arbejdet til Side, men snakkede med
ham, mens hun blev ved at sy og maale og klippe
til, idet hun af og til standsede og satte en Tand
fast i Underlæben eller lagde Pegefingeren paa Hagen,
medens hun smilende overvejede, hvorledes hun
bedst kunde komme ud af det, og undertiden gav
ham Del i Arbejdet ved at lade ham holde et Stykke
Tøj, som hun klippede i. Og han følte sig lykkelig
ved at blive behandlet saaledes fortrolig som en Husven,
hvem man ikke gjorde mange Ophævelser over.
Men en af hans største Glæder var at gaa om Aftenen
med hende ud i Gaarden, hvor hun var omflagret
af Duer og omtrippet af Høns og Kyllinger, der<span class="pagenum"><a name="Side_352" id="Side_352" title="[S. 352]"> </a></span>
kom pilende langt borte fra, og hvor Trofast ikke
vidste, om han skulde falde ned paa Hovedet eller
paa Ryggen, saadan sprang han, naar hun kom hen
til ham, indtil han lagde sig plat ned i en henrykt
Daanen, naar hun kælede for ham, medens hun beklagede,
at han skulde staa bunden, men han havde
en slem Passion for at jage Livet af Faarene. Slutningen
var saa, at Hestene, naar de vare blevne
vandede, kom hen og fik Rugbrød og Sukker af
hende, og hun lokkede dem til at træde med Forbenene
helt op ad Stentrinnene til Køkkenet, indtil
hun, efterat have givet de sidste Smuler bort, klappede
dem paa de bløde Muler og lod dem nappe i
hendes Fingre med deres lange kærtegnende Læber.
Han holdt saa meget af at se hende saaledes, udøsende
sin Kærligheds Rigdom ogsaa til disse fattige
Væsener, og selv omgivet af deres stumme Kærlighed,
der syntes ham et rørende Vidnesbyrd om, at
selv den enfoldigste Skabning kunde læse sig Tryghed
ud af denne Skikkelse, fra hvilken der ikke
kunde komme andet end godt.</p>

<p>Under dette Samliv vaagnede der hos dem begge
en Trang til at lære hinandens tidligere Liv at kende
og ved Delagtighed i hinandens Erindringer erstatte
Mangelen af et Bekendtskab fra Barndommen af.</p>

<p>Johannas tidligste Ungdom havde været glædeløs
nok i et lidet hyggeligt Hjem. Faderen var en Pedant,
der havde delt sin Tid mellem Studerekamret
og Knejpen, og som kun gav sig lidt af med sin Søn
og slet ikke med sin Datter. Hendes ældre Broder
havde først tyraniseret hende og saa overset hende;
nu da han var tysk Officer, hørte hun saa godt som
aldrig fra ham. Moderen havde hun heller ikke sympathiseret<span class="pagenum"><a name="Side_353" id="Side_353" title="[S. 353]"> </a></span>
med; det var en strix Kone, dygtig i sin
Husholdning, men af en temmelig lav Tænkemaade;
de Leveregler, hun havde givet sin Datter, vidnede
slet ikke om nogen tysk Idealisme i Moralen. Efter
hvad Hjorth kunde forstaa, havde hun villet mede
med Datterens Skønhed efter en rig Svigersøn og
pinte hende, fordi hun ikke var behagelig nok imod
de udsete Herrer. Johannas Forlegenhed og Beskedenhed
gjorde paa dette Punkt Fortællingen lidt dunkel;
men en Gang sagde hun dog rent ud, at Moderen
nemlig havde været saa dum at finde hende smuk.
Hun var kommen meget lidt ud mellem Jævnaldrende
og lod ikke til at have haft nogen Veninde.
Det eneste lysende Punkt i denne Barndoms-Erindring
var egentlig Rhinegnens Skønhed; det var den,
hun helst dvælede ved, og mod den længtes hun tilbage.
I denne Natur syntes saa hendes egen at have
udfoldet sig som en fin Blomst, upaavirket og ufordærvet
af de nærmeste Omgivelser, fra Spirer, som
maatte ligge dybere nede i afdøde Generationers
Jordlag. &mdash; Da hun var atten Aar, døde begge Forældrene,
og hun kom i Huset hos sin Onkel, der
levede i barnløst Ægteskab. Fru Schmettau havde
hun holdt af, og de havde været meget for hinanden;
men hun var død for et Par Aar siden. »Hun lignede
slet ikke Onkel Friedrich, &mdash; Gud vèd, hvorledes de
har faaet hinanden,« sagde hun tidt. Men om ham
tav hun.</p>

<p>Denne Ungdomstid var dog ikke gaaet hen over
hende uden at have efterladt sit Mærke. Hendes
første Forlegenhed, der snart var svundet for en
ligefrem, naturlig Venlighed, havde kun været en
Form af den Fortrykthed, der endnu bestandig viste<span class="pagenum"><a name="Side_354" id="Side_354" title="[S. 354]"> </a></span>
sig i hendes Væsen og gjorde hende sky overfor
alle andre, &mdash; ligesom hendes beskedne Mangel paa
Selvtillid var en anden Form deraf. Ogsaa overfor
ham fik hun endnu Blodet i Kinderne, naar hun
vilde gøre en selvstændig Bemærkning, kunde ikke
forstaa, hvorledes han gad sidde saa længe og tale
med hende, mistænkte ham endogsaa pludselig for
at gøre lidt Nar af hende, naar han sagde en uskyldig
Kompliment. Hun sagde om sig selv, at hun
var melankolsk, og han traf hende hyppig nedslaaet
uden at kunne faa nogen Grund at vide. Saa var
Stregen fra Næsefløjen til den bøjede Mundvig ligesom
skarpere ridset, Læberne vare smallere og havde
Anstrængelse ved at smile, Øjnene syntes at ligge
dybere, Haaret faldt ned over Tindingen, som om
det vilde skjule et Brændemærke af Sorgens Stempel;
&mdash; hun sad mat lænet tilbage i Stolen, med Hænderne
hvilende i Skødet og svarede ganske kort.
Ofte vidste hun ingen Grund at sige, fordi der i
Virkeligheden ikke var nogen anden Aarsag end en
øjeblikkelig Ebbe af Kraften i hendes stakkels fine
Nervesystem, der ikke havde kunnet taale denne
Barndom, i hvilken hun ofte havde levet uden rigelig
og nærende Mad, fordi der ikke var Penge i Huset,
medens hun pintes ved at se Moderen forsømt eller
raat behandlet af Faderen, uden at hun dog selv
kunde elske denne Moder, &mdash; saa at hendes kærlighedstørstende
Sjæl blev endnu mindre mættet end
hendes Legeme. Naar hun kendte Grunden og nævnede
den, saa var det et eller andet, der havde saaret
hende moralsk eller krænket hende æsthetisk, et
Glimt af en Raahed eller Hjærteløshed, Synet af
Fattigdom og legemlig Lidelse, noget hun enten<span class="pagenum"><a name="Side_355" id="Side_355" title="[S. 355]"> </a></span>
havde set selv eller læst, en af disse Smaating, hvori
den, som er stemt dertil, kan se et Spejl af Livet
med dets ubarmhjærtige Love, noget meget Hverdagsagtigt,
som de fleste slippe over med et Suk
eller sættes i daarligt Humør af i nogle Minutter,
men som bliver ved at gnave og pirre i et saadant
overfint Nervesystem og gør det sygt for hele Dage,
sygt med den Sygdom, som er selve Sympathiens
smertefulde Forsoningsliv i en haard Verden, Veerne
af en Sjæl, der er født for tidlig, ædlere end sin Tid,
&mdash; denne Sygdom, som en moderne Tro kunde døbe
med det samme Navn, hvormed de Gamles Overtro
tilbad Epilepsien: &mdash; Den hellige Sygdom.</p>

<p>Ved en forunderlig Modsætning kunde hun ofte
midt i denne Følelses-Pessimisme blive grebet af
Angst for at dø, ligesom hun i sin Barndom ofte
havde ligget hele Nætter vaagen med en uafviselig
Skræk for, at Moderen skulde ligge paa sit yderste.</p>

<p>En Dag, da han havde talt med hendes Onkel,
blev han siddende inde i Dagligstuen og ventede
paa, at hun skulde komme; hun var sikkert hjemme
og maatte vide, at han var der. Men hun kom ikke,
og han maatte gaa efter at have ventet med stigende
Utaalmodighed en god Time. Han gik bitter hjem,
vilde indbilde sig, at han tròde, hun ikke brød sig
det mindste om ham, &mdash; for kunde <em>han</em> have ladet
hende vente saaledes forgæves? &mdash; lovede sig selv,
at han skulde komme der sjældnere. Den næste Dag
var han der naturligvis igen. Hun tog venlig imod
ham, som om der intet var i Vejen. Men han kunde
ikke lade være at gøre en Hentydning dertil. »Er
De vred paa mig?« sagde hun saa med et Smil. »Jamen,
jeg kunde ikke gøre for det, &mdash; jeg var saa nedslaaet,<span class="pagenum"><a name="Side_356" id="Side_356" title="[S. 356]"> </a></span>
og saa vilde jeg ikke gaa ind til Dem, det
kunde De ingen Fornøjelse have af.« &mdash; Som oftest
var hun dog glad over, at han kom, ogsaa naar hun
var i den Stemning, og saa sagde hun tidt, naar hun
til Afsked trykkede hans Haand rigtig fast, at nu
var det næsten helt ovre.</p>

<p>Men undertiden kunde ogsaa hendes Ungdommelighed
bryde frem, sammentrængt og forstærket ved
det Tryk, der sædvanlig hvilede over hendes Sind,
sprudlende som et Vandspring. Saa kunde hun le
saa lystig, som om hun ikke kendte til Bekymring,
skære de pudserligste Ansigter, danse hen over Gulvet
og slaa ham en Bog ud af Haanden, som han
netop stod og bladede i. Hun kunde vove alt af den
Slags, fordi hun netop intet <em>vovede</em>, men var som
det faldt hende naturligt i Øjeblikket. Alt klædte
hende, alt gjorde hende elskværdig. Der var aldrig
i hendes Kaadhed en Gnist af Hjærteløshed, aldrig
i hendes Tungsind nogen Skygge af den Ondskabsfuldhed,
som finder et Øjebliks Lyst i at lade et
slet Lune gaa ud over andre &mdash; skønt hun anklagede
sig selv for Egoisme og klagede over, at hun var
»en ækel Trold«, &mdash; indtil Hjorth fortalte hende Historien
om Dronning Dagmars Særkeærmer; &mdash; men
hun rystede smilende paa Hovedet og sagde, at han
tròde hende altfor godt.</p>

<p>Hendes Stemme, Minespil, Blik og Bevægelser vare
som rene, ufejlbare Toner fra et ægte Instrument,
paa hvilket Naturens Mesterhaand lige fuldendt
skønt kunde spille en smeltende, mørk og taaretung
Adagio og en springende, straalende og latterlet
Scherzo, &mdash; <i xml:lang="it" lang="it">La malinconia</i> og <i xml:lang="fr" lang="fr">Papillons</i>.</p>

<p>Til Gengæld for alle Meddelelserne fra hendes tidligste<span class="pagenum"><a name="Side_357" id="Side_357" title="[S. 357]"> </a></span>
Ungdom fik hun hans Livs Historie, ogsaa
Forlovelsen, men med et meget svagt og frygtsomt
retoucheret Billede af Kristine, &mdash; for han skammede
sig.</p>

<p>Det var en Gang i Slutningen af Marts, at han
fortalte hende dèrom, &mdash; ved Aftensædes-Tid, men
de havde ikke tændt Lys endnu. De sad i den mørke
Dagligstue med et hyggeligt flakkende Skær af Flammerne
i Kakkelovnen, hvori der buldrede nogle gode
Stykker Bøgebrænde fra Præsteskoven, som udenfor
over Snedugen hævede sine sorte Kroner mod en
frostblinkende Stjærnehimmel. Johanna sad tæt ved
ham i Gyngestolen ved Bordet midt i Stuen og
gyngede sit Ansigt ind i og ud af den spillende Lysstribe,
&mdash; et Ansigt, der slukkedes og tændtes igen
med en lysende Kindlinje af ganske fine Dunhaar,
med Skygge af det viltre nedfaldne Haar over Panden,
med pludselige Blink af Øjnene, &mdash; medens
der lød en regelmæssig Knirken af hendes Sko paa
Skamlen. Da han saa tav, sagde hun:</p>

<p>&mdash; Men er det da ogsaa sikkert, at det var, fordi
De ikke vilde være Præst? Det havde jo ogsaa kunnet
være, fordi De ikke var religiøs. Det andet vilde jo
være saa lavt, saa &mdash; ja, det kan jeg slet ikke begribe.</p>

<p>&mdash; Det er fordi en saadan Natur er saa forskellig
fra Dem.</p>

<p>&mdash; Nej, nej, &mdash; det hedder, jeg kan nok begribe
det, men saa er der noget andet, jeg ikke kan begribe.</p>

<p>&mdash; At jeg kunde være forelsket i hende?</p>

<p>Hendes Ansigt nikkede ude i Lysstriben og forsvandt
igen.</p>

<p><span class="pagenum"><a name="Side_358" id="Side_358" title="[S. 358]"> </a></span></p>

<p>&mdash; Ja, jeg var saa ung den Gang, det begyndte,
&mdash; og jeg vidste ikke hvordan &mdash; jeg havde egentlig
digtet noget helt andet ind i hende.</p>

<p>&mdash; Gør De det med alle Mennesker? ... Gud
vèd, om De nu ogsaa har en Forestilling om mig,
som er saadan helt anderledes, end jeg i Virkeligheden
er.</p>

<p>&mdash; Ja, jeg vil nok antage, at jeg ikke formaar
at forestille mig Dem fuldt saa god, som De &mdash;</p>

<p>&mdash; Fy, nu smigrer De ... Nej, fortæl mig saa
heller mere om, hvordan det egentlig gik til, at De
blev saa slemt vantro.</p>

<p>&mdash; Jeg er ikke vantro.</p>

<p>&mdash; Er De ikke?</p>

<p>&mdash; Og De da? ... Tror De maaske paa Wodan?</p>

<p>&mdash; Nej ... Ja, saadan en skindklædt Urgermaner
vilde vel ogsaa kalde mig vantro, og det vilde jeg
rolig finde mig i. Men saa maa De ogsaa finde Dem
i, at jeg kalder <em>Dem</em> vantro ... Er det da ikke
logisk?</p>

<p>&mdash; Jo ... Naa, saa De vil altsaa høre noget
mere om, hvorfor jeg blev troende, og ikke længer
som De er vantro mod den evige uskabte Natur &mdash; &mdash;</p>

<p>&mdash; Ih, ah &mdash; men sidder I her i Mørke?</p>

<p>&mdash; Ja vi gør saamæn, Onkel, her er saa hyggeligt.</p>

<p>&mdash; Hvordan &mdash; ah, har Deres &mdash; nu &mdash; Svigerinde,
Madam Hjorth det?</p>

<p>&mdash; Aa jo, Tak, Hr. Pastor, &mdash; hun ligger jo endnu.</p>

<p>&mdash; Hm &mdash; aa &mdash; gør hun det ... Jeg skal dog
se ind til hende, maaske hun &mdash; nu ... Imorgen
tænker jeg &mdash;</p>

<p>&mdash; Ak, maa jeg saa gaa med, Onkel? ... Jeg<span class="pagenum"><a name="Side_359" id="Side_359" title="[S. 359]"> </a></span>
maatte saa gærne se Hjorths Gaard, den skal være
saa smuk.</p>

<p>&mdash; Ja, det maa De endelig gøre, De skal være
saa velkommen.</p>

<p>Johanna var bleven stærkere bevæget af denne
Forlovelseshistorie, end hun havde ladet sig mærke
med. Hun kunde slet ikke holde op med at tænke
paa denne Bondepige, som han havde forelsket sig
i, hvordan hun dog egentlig havde været. Hun havde
vist været meget smuk; &mdash; Kristine hed hun; &mdash;
hun var meget vred paa Kristine, men dog glad over,
at hun ikke havde villet have ham tilsidst. Men
hvordan kunde han dog &mdash; &mdash;!</p>

<p>Da Johanna var gaaet i Seng den Aften, bad hun
Vorherre om ikke at være vred paa Hjorth, fordi
han ikke tròde »<span xml:lang="de" lang="de">was so rechter Glaube heisst</span>«. &mdash;</p>

<p>Den næste Formiddag var Hjorth i en febrilsk
Spænding, indtil han saà den lange, tæt tilknappede
Præsteskikkelse komme op ad Vejen og Johanna
ved Siden af ham. Han gik ud paa Vejen for at tage
imod dem. Da de var traadt ind i den store Forstue
med det tavlede Flisegulv, de svære Skabe
rundt om, det dekorerede Loft, fra hvis Roset der
sænkede sig en moderne Hængelampe, &mdash; og mens
Niels var i Færd med at skille dem ved Overtøjet,
kom Jens ind fra Dagligstuen. Han tog imod de
sjældne Gæster med en vis høflig Tilbageholdenhed,
takkede Præsten, fordi han saà til dem, og førte
ham strax ind til sin syge Hustru.</p>

<p>Johanna gik med Niels ind i Dagligstuen. Hun
var ganske imponeret af Gaarden, som hun før kun
havde set fra Vejen, hvor det høje Tegltag med sin
Kvist paa Midten viste sig over den store Haves<span class="pagenum"><a name="Side_360" id="Side_360" title="[S. 360]"> </a></span>
Busketter. Nu kunde hun fra Vinduet rigtig betragte
den rummelige Gaardsplads, som lukkedes af
store spaantækte Længer, pyntelige med deres stengraa
Farve og brede hvide Rammer om Porte og
Vinduer. Midt i Gaarden var der en Plæne med
nogle unge Lindetræer.</p>

<p>&mdash; Det er rigtignok mere storartet end derovre i
vor Præstegaard, sagde hun.</p>

<p>&mdash; Ja, men saadan maa De heller ikke tro, at
Bøndergaardene ser ud overalt i Danmark, &mdash; ja
det var ikke ganske korrekt sagt, men det faldt
mig saadan paa Tungen ... De vèd jo nok, vi
regner os endnu til Danmark.</p>

<p>&mdash; I denne Stue skal man i alt Fald ikke let glemme
det.</p>

<p>Det var unægteligt; Stuen formelig demonstrerede.
Henne over det opretstaaende Klaver hang et Portræt
af Frederik den syvende, og som Pendant paa
den anden Side af Døren et af Kristian den niende.
Under det var der et Skilderi med noget trykt under
begge Kongernes Billede, det forklarede Niels hende
var en Efterligning til Stads af Krigsmedaljens Diplom,
men henne paa Vinduespillen hang det mindre,
ægte Diplom, og Medaljen selv i sit Dannebrogsbaand
hang nedenunder det i en lille Ramme, for
den maatte ikke bæres. Paa den modsatte Væg var
det Olaf Rye og Kryger, der havde Vagt, og over
Sofaen sejrede de Danske ved Fredericia og Isted.
Alle disse Skilderier hang i rød- og hvidstribede
Baand. Sønnens gamle Legetøjs-Dannebrog var stukket
ud fra et Hjørne af Stuen bag en stor Nerie;
Puden paa Gyngestolens Ryg, som hun lænede sig
tilbage mod, var et hvidt Kors paa rød Grund. Ja<span class="pagenum"><a name="Side_361" id="Side_361" title="[S. 361]"> </a></span>
om det saa var Pibebrætet henne ved Døren, saa
fulgte dette fredelige Væsen den almindelige Lyst
til at være Bekender; med sine røde Bogstaver paa
den blinkende Sølvfolie lignede det disse Skilter,
som ligge i Urtekræmmervinduer; men paa dette
Skilt stod der rigtignok: »Længe leve gamle Danmark!«</p>

<p>Og medens Johanna saà sig rigtig om, idet hun
drak Kaffen, der strax var bleven sat ind, følte
hun sig næsten uhyggelig tilmode mellem alle disse
fjendtlige Farver, som glòde hende imøde. Men det
trøstede hende at vide, at det var alt andet end en
Fjende, som sad lige over for hende.</p>

<p>Hun havde beholdt sin Hat paa, men løst Baandene,
hvis Ender hang langt ned mod Gulvet. Pludselig
følte hun et Ryk i Hovedet, og da hun drejede
det, blev Hatten revet helt af.</p>

<p>&mdash; Men Sam dog, fy skam dig.</p>

<p>Den lille Abe holdt Hatten triumferende op og
forsøgte at sætte den paa Hovedet, men forviklede
sig i det lange Slør.</p>

<p>&mdash; Nej dog, sikken komisk en!</p>

<p>Niels havde taget Hatten fra Sam, og medens
han lagde den op paa Sofa-Armen, sagde han:</p>

<p>&mdash; Den har fundet, det saà altfor rejsefærdigt ud,
at De sad med Hatten paa.</p>

<p>&mdash; Hvordan er den dog kommen her til Huset?
spurgte hun og gav den et Stykke Sukker, som den
holdt i begge sine smaa Hænder og gnavede af,
siddende ved hendes Fødder, lænet op mod Kjolen.</p>

<p>Niels fortalte, at hans Broder Sømanden havde
bragt den med fra Java. Men nu var den hans, for
Broderen havde foræret ham den ved Afrejsen. De<span class="pagenum"><a name="Side_362" id="Side_362" title="[S. 362]"> </a></span>
vare komne godt ud af det sammen, især havde
det behaget Sømanden, at Niels ikke vilde være
Præst.</p>

<p>&mdash; Saa har De dog vundet noget ved det ...
Naa, det var jo ret!</p>

<p>Sam havde faaet fat i hendes Haand og satte
med et behændigt Spring op i Skødet paa hende.</p>

<p>&mdash; Men han er virkelig altfor paatrængende!</p>

<p>&mdash; Nej, han er sød ... Ih, men sikken et drolligt
Ansigt, &mdash; det er ikke til at holde ud! Og hun gav
sig til at sætte Ansigt op efter den, saa Hjorth lo,
og Sam greb op efter hendes vrængende Mund, med
et pludseligt Lyn gennem sit lille Ansigt, hvori en
hvid Tegning over Øjnene flammede op. &mdash; <span xml:lang="de" lang="de">Ei Sam!
du bist dog ein scheuslicher Kerl!</span></p>

<p>Hun saà sig om, ganske forbløffet over at have
talt Tysk her. Men der lod ikke til at være Nogen
i Værelset ved Siden af, som Sam syntes at være
kommen fra, og hvortil Døren stod paa Klem.</p>

<p>&mdash; Han forstaar ikke Tysk, &mdash; kun Engelsk og
en Smule Dansk.</p>

<p>Sam havde trukket hendes Uhr frem og holdt
det op til Øret.</p>

<p>&mdash; Jo, det gaar og ovenikøbet rigtig, &mdash; og det
viser saamæn, at Klokken er temmelig mange.</p>

<p>Præsten og Jens kom ind i det samme. De sad
alle fire et Kvarterstid i en trøg Samtale. Saa tog
Schmettaus Afsked. Niels fulgte dem ud paa Vejen,
og Sam løb med. Da hun til Afsked havde givet
ham sit sædvanlige trofaste Haandtryk og begyndte
at gaa, fòr Aben efter hende og holdt hende i Kjolen.</p>

<p>&mdash; Den har forelsket sig og vil ikke lade Dem
slippe.</p>

<p><span class="pagenum"><a name="Side_363" id="Side_363" title="[S. 363]"> </a></span></p>

<p>Hun lo, skar Ansigter til Sam og dansede baglængs
hen ad Vejen, idet hun løftede Kjolen lidt
op. Saa standsede hun: &mdash;</p>

<p>&mdash; <span xml:lang="de" lang="de">Lebe wohl, Sam!</span> &mdash; Og idet hun lagde Fingren
paa Hagen, tilføjede hun med et skælmsk Smil:
&mdash; »<span xml:lang="de" lang="de">Johanna geht, und nimmer kehrt sie wieder.</span>«</p>

<p>&mdash; Er De bleven saa slet modtaget? raabte han
leende, medens han bar Sam bort, som hvæsede og
var lige ved at bide ham i Fingren, men betænkte
sig. &mdash;</p>

<p>Efter den Dag spurgte hun tidt, hvordan Sam
havde det, og ønskede, at hun havde en Broder til
Søs, der kunde forære hende saadan en lille Fyr.</p>

<p>Johanna blev snart treogtyve Aar. Hun havde
Fødselsdag en af de første Dage i Maj, det havde
Niels set paa hendes Faders Væggealmanak. Han
indfandt sig, ønskede hende til Lykke og spurgte,
om han maatte forære hende Sam. Hun vaklede et
Øjeblik mellem Forlegenhed og Lyst, men saa sagde
hun, at det skulde han rigtignok have Tak for. De
aftalte, at den skulde bo i Hundehuset, hvis den
kunde forliges med Trofast. Dèr maatte den være
bundet, indtil den var bleven husvant. Efter mange
Rømninger og med en Del afbrydende Næselyd gav
hendes Onkel sit Samtykke.</p>

<p>Saa kørte da Sam den Eftermiddag over fra Hjorths
Gaard til Præstegaarden.</p>

<p>Men hos Hjorths vakte det megen Misfornøjelse,
at Niels saaledes bortskænkede dette morsomme Dyr,
som man havde vænnet sig til at regne med blandt
Gaardens Beboere, &mdash; og saa at den ovenikøbet
kom til et tysk Hus.</p>

<hr class="chapbreak" />
<p><span class="pagenum"><a name="Side_364" id="Side_364" title="[S. 364]"> </a></span></p>




<h2><a name="KAPITEL_XLII" id="KAPITEL_XLII"></a>XLII.</h2>


<p>Sam var en lille Marekat, en Fod høj, naar den
sad paa Hug, men med en Hale, som var halvanden
Gang saa lang.</p>

<p>Den havde et musegraat Skind, men henad Ryggen
gik der et dunkelbrunt Strøg, der endte i en trekantet
brun Peltsværkshue over Panden; ogsaa i det
lille graa Oldingeansigt var der mørkebrune Whiskers
helt hen til Munden. Den haarløse Hale var
mere lysegraa end Bugen, og lignede en Guttaperkaslange.
Haandfladerne, Neglene og de livlige Øjne
vare sorte; af hvidt havde den kun Tænderne og
lige over Øjnene en Tegning, som, især naar den
arrig trak Pandehuden op, traadte skinnende frem
med Form af en flyvende Maage.</p>

<p>Hundehuset midt i Gaarden, hvor den bòde, var
bygget som en stor graa Bikube af Cement, paa
hvis Top der var anbragt en gulmalet Kugle. Under
denne Kugle var der bundet et Reb, der endte i en
Læderrem om den smalle Del af Abens Legeme
foran Benene. Dette Reb betjente den sig af til at
fire sig op og ned. Den kom meget godt ud af det
med Trofast og brød sig ikke om, at denne værdige
Skabning, der i det Hele var af et flegmatisk Temperament,
sjælden havde Lyst til at lege; Sam kom
alligevel ufortrøden spadserende paa sine to Baghænder
og fik med sine Forhænder fat i Hønsehundens
hængende Øren eller kneb en Fold ud af Skindet
og ruskede i den; og naar saa Trofast knurrede
og rystede sig, fòr den afsted i en Cirkellinje med
en saadan Fart, at den et Øjeblik kom til at hænge<span class="pagenum"><a name="Side_365" id="Side_365" title="[S. 365]"> </a></span>
i det strammede Reb med alle fire Hænder gribende
i Luften, &mdash; men den oplevede aldrig, at Trofast
løb efter den; eller ogsaa sprang den ind i Hundehuset,
fra hvis Mørke Tandrækken og Maagetegningen
over Øjnene skinnede ud.</p>

<p>Men dens Yndlingsstilling var at sidde paa Hug
ovenpaa den gule Kugle med Halen hængende ned
over Hvælvingen. Af og til pillede den sig i den
tykke Pels eller tog Halen, der krummede sig som
en Slange, op i sine Hænder og stirrede paa den
nøgne Hud, om der var noget, der havde bidt. Men
den kunde ogsaa lange Timer igennem sidde ubevægelig,
med Forhændernes Knoer støttede paa Baghænderne.
Saa lignede den en underlig Søjlehelgen,
der fortabte sig i sine Betragtninger.</p>

<p>Det fandt ogsaa Johanna. En Eftermiddag, da
hun og Hjorth stod og saà paa Sam, sagde hun, at
det saà ud, som om den filosoferede.</p>

<p>&mdash; Nej, den theosoferer, svarede han.</p>

<p>&mdash; Hvad er det?</p>

<p>&mdash; Det er at grunde over Guds Natur.</p>

<p>&mdash; Naa, og hvordan tænker den sig saa sin Gud?</p>

<p>&mdash; Aa, jeg antager, omtrent som den selv er, kun
en million Gange større ... Saa stor, at naar De
tænker Dem Abeguden siddende oppe paa Solen,
ligesom Sam sidder paa den gule Kugle dèr, saa hænger
den guddommelige Hale ned over hele Himmelhvælvingen.</p>

<p>&mdash; Fy, De spotter, sagde hun og truede med Parasollen.
Men lad os nu spadsere.</p>

<p>De gik gennem Haven ned ad Allèen ud i Præsteskoven
langs Fjorden. Det blæste kølig, og Johanna
havde slynget sit store Slør foran tilvenstre og fæstet<span class="pagenum"><a name="Side_366" id="Side_366" title="[S. 366]"> </a></span>
det med en Naal oppe paa den højre Skulder, saa
at det omhyllede hendes Ansigt som en blød Florsramme,
der klædte det vidunderligt. Og saa maatte
hun endda, for at holde Hagen helt nede i de lune
Folder, bøje Hovedet lidt, saa at den blændende
Nakke kom til at ligge frem, netop som den skulde,
gyngende de mørke, blanke Haarbukler paa sin
Elfenbens Runding.</p>

<p>Den Bemærkning, han havde gjort, blev ved at
sidde som en Braad i hendes Sind; hun følte det
som en Satire paa den Forestilling, hun var vant
til at have om Gud. Og hun optog igen Samtalen,
der kom til at dreje sig om de forskellige religiøse
Forestillinger og om al den Splid, de havde vakt
mellem Mennesker, om den Skillemur, de endnu den
Dag i Dag sætte mellem Personer, som ellers synes
at høre sammen.</p>

<p>Under denne Samtale vare de komne udenfor
Præsteskoven til den kratbevoxede Bakke med den
enkelte Række Bøgetræer ud mod Fjorden, hvor
han havde ligget den Aften, da han kom tilbage
forrige Sommer, kort før han første Gang havde set
hende. De satte sig ned i det høje Græs under en
stor Bøg. Det var hvad hun kaldte sin »Elsklingsplads«,
&mdash; med et af disse Ord, som han ikke nænnede
at rette, skønt han havde stræng Befaling til at
vare hende ad hver Gang, hun sagde noget fejlt.
Men han elskede hendes tyske Akcent, og det morede
ham saa meget hver Gang der i hendes temmelig
korrekte Dansk pludselig indfandt sig en ægte germansk
Vending.</p>

<p>Bøgeløvet rundt om havde sin første lysegrønne,
silkebløde Friskhed. Himlen hang lavt med tunge<span class="pagenum"><a name="Side_367" id="Side_367" title="[S. 367]"> </a></span>
graa Taager. Og idet ingen Belysning satte Forskelle
af Sol og Skygge, smeltede Breddernes to Skove,
der mødtes foran dem, sammen i èn grøn Masse,
som endnu fuldstændigere end sædvanlig indelukkede
Fjorden til en stille Skovsø. Men Hjorth udspilede
Næseborene, indsugende den friske Strandlugt,
som var ført derind af Østenvinden, der nu
var ved at løje af, og denne Lugt ligesom udvidede
det indelukkede Landskab med en Baggrund af bølgende
aabent Hav med en langt-buet Horisontlinje,
med en uendelig Kogen, og med taktfaste Brændingsøer
mod Stranden, hvor det skumgjordede Hav
mødes med det tanggjordede Land.</p>

<p>&mdash; Kan De lugte Stranden? spurgte han.</p>

<p>&mdash; Ja, &mdash; det er grimt, det lugter saa raaddent.</p>

<p>&mdash; Nu taler De som en rigtig Binnentysker! ...
Det er jo netop det pikante, ligesom den ægte ankomne
Vildtsmag for en Gourmand-Gane ... Denne
Lugt af Havet, der i det uendelige skaber nye Former
paa sin Overflade og sletter dem ud igen, denne
Duft med et Stænk af Forkrænkelighed i sin skarpe
Friskhed, det er selve den store Naturs, det er vort
Aarhundredes Duft.</p>

<p>&mdash; Ih, men Hjorth! ... De taler jo helt poetisk.</p>

<p>&mdash; Vèd De, naar det faldt mig ind? ... Det var,
da jeg læste Nathan den vise, for den har lige den
modsatte Duft, det attende Aarhundredes, &mdash; indelukket
hyggelig, Salon og Studerekammer &mdash; den
holder jeg for Resten ogsaa af ... Den Bog har
De aldrig talt om &mdash; har De læst den?</p>

<p>&mdash; Jo, jeg har.</p>

<p>&mdash; Og forstaaet den?</p>

<p><span class="pagenum"><a name="Side_368" id="Side_368" title="[S. 368]"> </a></span></p>

<p>&mdash; Hør, De er virkelig meget smigrende iaften,
&mdash; først skælder De mig for en Binnentysker &mdash;</p>

<p>&mdash; Skal jeg fortælle Dem en Historie? afbrød han
hende.</p>

<p>&mdash; Hvordan er det Saladin svarer: en god Historie,
godt fortalt &mdash;</p>

<p>&mdash; Ja vel, De kan Deres Klassikere. Jeg vil ikke
gaa videre i Texten, men heller begynde min Fortælling,
&mdash; som for Resten netop faldt mig ind ved
at tænke paa Fablen i Nathan, og angaar det, vi før
talte om.</p>

<p>&mdash; Ja fortæl, vise Hjorth.</p>

<p>&mdash; Der kom en Gang en Siriusbeboer til Jorden
&mdash; ja De vèd vel nok, at naar der skal oplyses et
eller andet mærkeligt Forhold paa Jorden, saa sendes
der altid en Siriusbeboer herned.</p>

<p>&mdash; Nej, det vidste jeg ikke, &mdash; men lige meget.</p>

<p>&mdash; Der kom altsaa en Siriusbeboer herned, per
Meteorsten, tror jeg. Naa, han gik omkring blandt
Menneskenes Børn som en af os andre, men de vidste
dog godt, at han var fra Sirius, og netop derfor
havde han sit Frisprog og &mdash; ja man generede sig
ikke videre for ham. Naa, blandt andre lærte han
en ung Mand og en ung Dame at kende, der aabenbart
var meget indtagne i hinanden, og passede
ogsaa for hinanden af Naturel, Tilbøjeligheder og
saadan. Saa en Dag, da vor Siriusbeboer taler i Enrum
med den unge Dame, gør han en Hentydning
til dette smukke Forhold. Men den unge Dame
sukker og siger: <span class="sic" title="[sic]">Aak</span> nej, mellem ham og mig kan
det dog ikke blive til noget. &mdash; Hvorfor ikke det?
spørger han, &mdash; har han ikke Midler, og kan han
ikke gifte sig? &mdash; Nej hvad det angaar, svarer hun,<span class="pagenum"><a name="Side_369" id="Side_369" title="[S. 369]"> </a></span>
saa er der intet i Vejen, og det vilde vi vel ogsaa
være kommet ud over. &mdash; Men elsker De ham da
ikke, for jeg er vis paa, at han elsker Dem? &mdash; Ja
De erindrer jo nok, han havde saadan sit Frisprog.
&mdash; Jo, hun indrømmede rødmende, at hun elskede
ham. &mdash; Har han da bundet sig til en anden? &mdash;
Nej, hvor vil De hen? &mdash; Ja men, hvad er der da?
&mdash; Ja, det er det, at jeg er religiøs, og han er det
modsatte. &mdash; Vil De ikke, ja for jeg er jo endnu
fremmed i Forholdene her, vil De ikke være saa venlig
at forklare mig den Forskel en Gang? &mdash; Jo det
vilde hun da gærne, og saa forklarede hun det. Naa
det behøver jeg jo ikke at gennemgaa, &mdash; De kan
tænke Dem, hvad De nu saadan selv vilde sige. &mdash; Da
hun nu var bleven færdig, saa sagde Siriusbeboeren:
Ja, Forskellen synes mig nu ret klar; det er altsaa
den, at De tror, der sidder ovenover Verden et Væsen,
saa temmelig i Lighed med Dem selv, som har
udtænkt det Hele og styrer det Hele, &mdash; men han
derimod tror, at det Hele er af sig selv og udvikler
sig af sig selv. Har jeg nu forstaaet Dem rigtig? &mdash;
Jo, fuldkommen rigtig, det er netop Sagen. &mdash; Men
i alle andre Spørgsmaal, saadan om hvordan Mennesker
skal være imod hinanden, og særlig hvordan I
selv skal være, dèr er I ganske enige. &mdash; Ja&mdash;a, nej,
&mdash; det vil jeg dog ikke sige. &mdash; Ja, bi nu lidt, Frøken,
siger Siriusbeboeren, &mdash; jeg kommer til det. Der er
ganske vist ogsaa deri nogle Forskelle i Opfattelsen,
men dem tror jeg, vi kan udlede af den ene. For
Exempel: De tror, at man skal dyrke dette Væsen,
lovprise det, bede til det og saa videre, men da han
overhovedet ikke tror paa saadan et Væsen, kan
han jo heller ikke mene det. Eller: &mdash; et andet Exempel:<span class="pagenum"><a name="Side_370" id="Side_370" title="[S. 370]"> </a></span>
&mdash; De tror, at en berømt Mand for et Par
tusind Aar siden var en Søn af dette Væsen og derfor
skal tilbedes; hvorimod, da han ikke tror paa dette
Væsen, kan han heller ikke antage, at det har en
Søn, men han mener, at denne berømte Mand var
et Menneske, og et Menneske tilbeder man ikke.
Og saadan med det meste andet, saa at det, der
bliver tilbage, kun er saadan smaa Meningsforskelle,
der findes blandt alle Ægtefolk og ikke skader. Ikke
sandt? &mdash; Den unge Dame betænkte sig en Stund,
og sagde saa, at det var ganske rigtigt. &mdash; Det tænkte
jeg jo nok, sagde Siriusbeboeren, ja saa takker jeg
for Belæringen ... Det var virkelig højst interessant
... Det er noget af det mærkeligste, jeg har
oplevet under mit Ophold her paa Kloden ... Farvel!
&mdash; &mdash; Derpaa gik Siriusbeboeren til den unge
Mand og gjorde en Hentydning til den gensidige
Tilbøjelighed. Der paafulgte en Samtale, som i alt
væsentligt var ganske den samme som den foregaaende.
&mdash; Ja men, hvad i alle fornuftige Tankers
Navn, udbrød saa Siriusbeboeren, hvad vil I dog
bryde jer om, enten der findes saadan et Væsen
eller ikke! Naar I er enige om alt, hvad der angaar
menneskelige Forhold, naar ingen af jer vil gøre
noget, den anden fordømmer, hvad kommer saa det
Væsen eller Ikke-Væsen jer ved! Paa Sirius har vi
aldrig bekymret os om det. Hvis en af jer kom derop
og spurgte os om det, saa skulde det ikke undre
mig, om nogle svarede det ene og andre det andet.
Men vi lægger ingen Vægt derpaa. Vi Sirius'er er
praktiske Folk, og det er et aldeles upraktisk Spørgsmaal.
Jeg maa sige, at af alle menneskelige Besynderligheder,
jeg har iagttaget, forekommer denne mig<span class="pagenum"><a name="Side_371" id="Side_371" title="[S. 371]"> </a></span>
at være den besynderligste. Nu, jeg er en berejst
Mand og kan sige, jeg har set mig om i Verden,
men jeg har rigtignok ikke været paa Merkur og
Venus; jeg skal dog nu tage derhen, om det maaske
skulde være noget særegent for Solsystemet, eller
om det er noget ganske jord-individuelt.</p>

<p>Johanna lo:</p>

<p>&mdash; Det var jo virkelig Sagen set fra en anden
Side; det var dog aldrig faldet mig ind ... Men
jeg vil dog tænke efter, om <em>jeg</em> ikke skulde kunne
have fundet paa noget at svare Siriusbeboeren.</p>

<p>&mdash; Men se, hvor det nu er blevet smukt rundt
om, medens han har talt.</p>

<p>Solen var ved at gaa ned bagved dem og Bakken;
idet de underste Rande af Taagerne ramtes af dens
stigende Straaler, antændtes de i lange rosarøde
flossede Strimler som af glødende Uld, og imellem
dem begyndte Himlen at blaane, &mdash; det var, som
om disse Purpurflammer trak al den øvrige Taage
til sig og brændte Himlen ren, saa hvor der før hang
et tungt ensformigt Dække, dèr svævede det nu let
som et Silkeklæde, flammet i Striber af Rosenpurpur
og Viol, &mdash; og forneden sank det dybt med en
endnu mere straalende Glans ned i den blanke Fjord.
Men Skovenes Vaargrønt, hvis Ring skilte mellem
Himlens og Vandets Dobbeltfarver, &mdash; Skovgrøntet,
der selv stod halvt med den tørre Lufttone, halvt
med den fernisblanke Vandfarve, &mdash; ogsaa det straalede
nu op med en finere Friskhed og Blødhed som
i en ny Løvspringsstund.</p>

<p>Johanna lænede sig helt tilbage, saa hun laa udstrakt
i Græsset og stirrede lige op i Himlen.</p>

<p>&mdash; Ja, sagde hun sagte, &mdash; det klarer op.</p>

<hr class="chapbreak" />
<p><span class="pagenum"><a name="Side_372" id="Side_372" title="[S. 372]"> </a></span></p>




<h2><a name="KAPITEL_XLIII" id="KAPITEL_XLIII"></a>XLIII.</h2>


<p>En Julidag henad Middag sad Hjorth ved Fjorden,
nede hvor Vejen gaar op til Nygaard, sammen
med Jessen og Nelly. Det var et Løfte fra forrige
Sommer, at de en Gang skulde komme over til Vonsbæk,
naar han var der, og nu var det blevet indfriet.
De vare komne den foregaaende Eftermiddag,
og kunde kun blive den næste Dag over. Derfor
havde de strax benyttet den smukke Morgen til at
gaa den lange Skovtur langs Fjorden; de havde beset
Nygaards Have og hvilede sig nu ved Sandgraven,
der gabede foran dem i Sollyset, aaben ud imod
Sivene, med sin fugtige ophjulede Bund, og de stejle,
gule og rødlige Vægge, fra hvilke Trærødderne strittede
ud hist og her, indtil de filtrede sig sammen
til et Net foroven, hvor Græskanten mødte Leret.</p>

<p>Solen stod højt paa Himlen lidt til Højre foran
dem, i den gennemhvidnede Kant af en af de faste
violetskyggede Skyer, som drev østpaa under den
mørkeblaa Himmel. Der var et straalende vandglimrende
Sollys ud over Fjorden til Højre, hvor
den over Sivtoppene med Striber af glasblankt og
med lilla Strømbelter trak sig ind mod Haderslev
mellem aabne kornbølgende Bakker. Men tilvenstre
naàde Lyslinjen kun til de yderste Træer i Nygaards-Skov,
&mdash; bag ved deres solgrønne Bladerand kom
Præsteskovens Pynt mørk frem og smeltede i Skyggen
sammen med Sverdrup Skov. Dèr inderst inde
under Vonsbæks Bøge var der sorte ibenblanke Striber
i Fjorden, men udenfor kastede en lille solbeskinnet
Skyrække over Pynten hvide lodrette Støtter<span class="pagenum"><a name="Side_373" id="Side_373" title="[S. 373]"> </a></span>
ned ad alt det blanke Vand, medens der ovre fra
den anden Bred kilede sig klare lysblaa Skaar ud
i Strømriflingen, der havde et rødligt Skær med
pludselige, skarpe Blink.</p>

<p>Medens de sad dèr, delte mellem Samtale og Nydelse
af Naturen, listede Sollyset sig ud bag de yderste
Træer og gled hen over Præsteskoven, indtil hele
Vonsbæk-Pynten stod ganske lysegrøn skilt fra Sverdrup
Skov, der imod de hvide Skyer tegnede sin
skarpe Skyggelinje, som højnede sig, dalede og efter
et brat Skaar henimod højre splittedes i fritstaaende
Bøge. Men Sollyset sprang ogsaa dèrover, først med
en lille Taageplet, der saa flød ud, oversvømmende
det skyggegrønne, indtil begge Skovene smeltede
sammen i Lyset, og alt straalede, blinkede og lo i
Middagssolens Glans.</p>

<p>&mdash; Naa, sagde Hjorth, idet han tændte sig en
frisk Cigar, &mdash; naa, Kammerraaden maatte altsaa
ryge af Pinden?</p>

<p>&mdash; Ja, det har saamæn staaet længe paa, svarede
Jessen, og Greven er da bleven snydt for en Del
Penge. Forresten fik din Exsvigerfader et Smæk
med ved den Lejlighed.</p>

<p>&mdash; Saa, &mdash; hvordan det?</p>

<p>&mdash; Jo, en Uges Tid før Fallitten havde Kammerraaden
blandt andre ogsaa faaet Per Andersen til
at skrive paa en Vexel. Ja, han kan jo saadan
vrøvle for dem, og blandt Bønderne gik han jo for
en stor Landmand, og &mdash; forresten var han selv
saa sangvinsk og vidste maaske ikke en Gang rigtig,
hvor dybt han egentlig sad i det.</p>

<p>&mdash; Hm. Er der ellers ingen Nyheder?</p>

<p><span class="pagenum"><a name="Side_374" id="Side_374" title="[S. 374]"> </a></span></p>

<p>&mdash; Jo, bevares, sagde Nelly, &mdash; Kristine er bleven
gift.</p>

<p>&mdash; Med hvem?</p>

<p>&mdash; Med Henrik Larsen.</p>

<p>&mdash; Herregud! det var ellers en rørende Trofasthed
... Han sværmede jo allerede for hende, da vi
blev forlovede.</p>

<p>&mdash; Ja, de har jo alle sværmet for hende, sagde
Jessen, &mdash; hun var saadan en Landsbyens Venus
... Men denne Gang tror jeg dog ikke, det var
saadan af pur Troskab. Larsen var paa Grund af
Gæld ganske i Kløerne &mdash; eller Poterne paa Ravn,
og det var nok i Grunden ham, der giftede hende
bort &mdash; stiftede et »kristeligt Ægteskab«.</p>

<p>&mdash; Ah! &mdash; Naa, sig mig, Jessen, hvad mener du
ellers om denne Opløsning &mdash; det maa du dog indrømme
er at drive det temmelig vidt, spurgte Hjorth,
idet han rejste sig.</p>

<p>&mdash; Ja, det har De saamæn Ret i, udbrød Nelly,
&mdash; det er uforskammet!</p>

<p>Men Jessen forsvarede Ministeriet: &mdash; hvad der
ikke var ligefrem formelt ulovligt, det kunde man
ikke fortænke et politisk Parti i, at det benyttede
sig af. Det blev for Resten interessant ovre i deres
Kreds denne Gang, for deres gamle Rigsdagsmand
Kristen Pedersen var bleven saa svagelig, at han
maatte træde fra. Venstre havde endnu ikke faaet
nogen Kandidat, og fra højre Side havde Professor
Petersen stillet sig.</p>

<p>&mdash; Professor Petersen! udbrød Hjorth og vendte
sig om.</p>

<p>&mdash; Ja, Deres gamle Ven, raabte Nelly.</p>

<p>Ja, han havde stillet sig. Det var jo ikke saa urimeligt<span class="pagenum"><a name="Side_375" id="Side_375" title="[S. 375]"> </a></span>
&mdash; i hans dobbelte Egenskab af Universitetslærer
og Godsejer. Og det at han var en Bondesøn
dèr fra Egnen, det gav ham jo et godt Kort paa
Haanden. I det hele havde han ikke saa daarlige
Chancer. Hans egne Folk kunde jo ikke godt stemme
imod ham; og der blev drevet en stor Agitation fra
Skovvang, hvor Ravn pressede paa med alt, hvad
presse kunde, for Grev Tramp var meget ivrig for
Professorens Valg, og det galdt for Ravn om at
genvinde Grevens Gunst, da han ved at se gennem
Fingre med Kammerraad Sommer var kommen til
at staa en Smule som den utro Forvalter.</p>

<p>De vare komne gennem de værste sammenfiltrede
Krat med Gærdesnerler og Skovvikker og nærmede
sig til Vonsbæk Skov, da Jessen gav denne Udvikling.
Hjorth gik tavs i Forvejen. De politiske Interesser,
der vare vaagnede under Opholdet i hans
Fødeegn, dette levende Offer for Politik, og som
havde udviklet og klaret sig ved de forskellige Debatter
om den indre Politik i det Land, af hvis Borgere
han selv var den eneste i Vonsbæk, de syntes
nu pludselig at kalde paa ham og vise ham en ny
Vej. De vare komne til Bakkerne med den aabne
Udsigt mod Præsteskoven og Sverdrupskov, &mdash; da
han pludselig vendte sig og udbrød: &mdash;</p>

<p>&mdash; Professor Petersen jeres Rigsdagsmand! ...
Det Spil kunde jeg dog først have Lyst til at have
en Finger med i.</p>

<p>&mdash; Aa ja, raabte Nelly, det var mageløst, jeg har
saamæn selv tænkt derpaa.</p>

<p>&mdash; Hvad behager! men du vil da ikke &mdash; selv &mdash;</p>

<p>&mdash; Stille mig mod Professoren, &mdash; jo, det er det,
jeg vil. Og da der ingen Tid er at spilde, skriver<span class="pagenum"><a name="Side_376" id="Side_376" title="[S. 376]"> </a></span>
jeg endnu idag til Kristen Pedersen. &mdash; Jeg skulde
dog tro, jeg har ligesaa mange Chancer for mig i
min gamle Egn som Professoren. &mdash;</p>

<p>&mdash; Hvor her er smukt! udbrød Nelly, &mdash; men
hvad er det for en smuk Dame dèr?</p>

<p>Johanna Schmettau, som hørte Stemmerne nærme
sig, drejede Hovedet til Siden og hilste paa Hjorth.
Hun stod tæt ved Gangstien; hendes faste, rene
Figur viste sig frit, uden Overtøj, kun over Armen
hang et lyst Shawl; en gul Straahat buede sig ud
over Panden og fra den indklemte Side krummede
en hvid Strudsfjer sig ned paa det mørke Haar,
overdunende Øret indtil Flippen; fra den lyse, gennemstraalede
Parasol faldt der et varmt guligt Skær over
den hvide Fjer og den let bøjede Nakke.</p>

<p>De gik hen til hende, og Hjorth præsenterede.</p>

<p>Man vexlede de indledende Repliker om Vejr og
Egn. Frøkenen kunde sagtens! at bo paa saadan et
Sted! de havde netop da de gik ud set, hvor Præstegaarden
laa.</p>

<p>Saa skulde de komme nærmere og bese den indvendig.
Hjorth kendte jo Vejen.</p>

<p>&mdash; Kan De tænke Dem en Nyhed, Frøken Schmettau?
&mdash; Hjorth forlader Vonsbæk, sagde Nelly, medens
de gik ned ad Gangstien.</p>

<p>&mdash; Tager De tilbage med Deres Venner og besøger
dem?</p>

<p>&mdash; Ja, sagde Hjorth, nu vèd jeg saamæn ikke,
om jeg længer kan bo hos Jessens. Jeg skal nemlig
sige Dem, jeg har netop besluttet at stille mig som
Rigsdagsmand fra venstre Side, og Fuldmægtig Jessen
er højre.</p>

<p>&mdash; Ja&mdash;a, &mdash; ja hør, vèd du hvad, det kan dog<span class="pagenum"><a name="Side_377" id="Side_377" title="[S. 377]"> </a></span>
ogsaa blive for broget. &mdash; Stemme paa en theologisk
Professor imod dig, &mdash; nej det er for meget forlangt
af mig ... Her har du min Stemme.</p>

<p>&mdash; Tak. Det er altid en Begyndelse. &mdash; Smaa Bidrag
modtages med Taknemlighed ... Det er ellers
skændigt, Nelly, at De ikke har Stemmeret.</p>

<p>&mdash; Ja, ellers skulde De sikkert faaet min. Naa,
De har vel ikke nogen Mening om vor indre Politik,
Frøken Schmettau?</p>

<p>&mdash; Nej, det har jeg ikke, men jeg er vis paa, at
dèr, hvor Hr. Hjorth stiller sig selv, dèr staar han
med fuld Overbevisning, og saa &mdash; ja det er jo det
vigtigste. &mdash;</p>

<p>&mdash; Men vil De ikke gaa op med og spise til Middag?
spurgte Johanna lidt efter. &mdash; Vi spiser om en
Times Tid, og jeg vèd, at der er Middagsmad nok
idag.</p>

<p>&mdash; Det er meget venligt af Dem, Frøken Schmettau,
svarede Hjorth, &mdash; men jeg synes virkelig, det er
at misbruge Deres Gæstfrihed. &mdash; Desuden vilde jeg
gærne have skrevet i Anledning af denne Sag, saa
det kunde komme fra Haderslev i Eftermiddag.</p>

<p>&mdash; Ja men, det sker jo aller lettest, naar De skriver
hos os, jeg skal nok skaffe Dem et roligt Sted.</p>

<p>Hjorth takkede, og de tog imod Indbydelsen.</p>

<p>&mdash; De undskylder mig et Øjeblik, sagde Johanna
i Havestuedøren, jeg skal blot sørge for, at Hr.
Hjorth kan komme til at skrive.</p>

<p>Hun gik foran ham igennem Spisestuen og lukkede
Døren op til et mindre Værelse; det var hendes eget.</p>

<p>&mdash; Her kan De være uforstyrret, sagde hun, da
de vare komne ind. &mdash; Fader sover Middagssøvn
paa denne Tid, vèd De nok, og i Havestuen og Dagligstuen<span class="pagenum"><a name="Side_378" id="Side_378" title="[S. 378]"> </a></span>
er der ingen rigtig Ro, tilføjede hun ligesom
undskyldende.</p>

<p>Under de aabenstaaende Vinduer, der vare omrammede
af blomstrende Rosenranker, stod et Dameskrivebord
af Nøddetræ med Roser i et Blomsterglas
ved Hjørnet. Han satte sig ved det og saà sig
om i Stuen. En lille Hængereol paa den ene korte
Væg til højre for ham, bag ved, over Sengen, et
Par Lithografier af Rhinlandskaber; til venstre for
ham i en lille Sofa hun selv, rødmende og straalende
af en Glæde, som han ikke vovede at gætte var
Glæden over at se ham derinde i hendes Værelse.</p>

<p>Hun rejste sig og trak en Skrivebordsskuffe ud.</p>

<p>&mdash; Ja, men nu er det det gale af det, at jeg har
kun Papir, som er mærket med mit Navnetræk.</p>

<p>&mdash; Aa, det gør ingen Ting.</p>

<p>&mdash; Ja dèr ligger det, og dèr er Konvolutter. Farvel
saa længe.</p>

<p>Men Døren gik ikke. Og da han drejede Hovedet,
saà han hende staa sidelængs ved Døren, hævet paa
Tæerne, med Overkroppen bøjet frem, saa at Hagen
hvilede paa Hænderne, der havde grebet om Haandtaget.
Hun blev blussende rød, da hendes Blik pludselig
mødte hans.</p>

<p>&mdash; Jeg vilde kun sige, Hjorth, at det glæder mig
saa meget, at De vil tilbage til Danmark og være
Rigsdagsmand.</p>

<p>&mdash; Det er ellers ikke meget smigrende for mig.</p>

<p>&mdash; Fy, Hjorth! saadan var det ikke ment, &mdash; det
vèd De ogsaa godt ... Men &mdash; ja men, nu maa
De ikke blive vred, vel? &mdash; jeg har saa tidt tænkt,
at De egentlig begravede Dem hernede, og ikke virkede,
&mdash; og &mdash; at De var for god til det.</p>

<p><span class="pagenum"><a name="Side_379" id="Side_379" title="[S. 379]"> </a></span></p>

<p>Saa smuttede hun ud af Døren.</p>

<p>Han dyppede Pennen. Haven straalede udenfor i
Sollyset, en Rosenkvist svingede ned bagved Vinduesaabningen,
og Rosenduften blandede sig med den
af Violrod fra Papiret, hvor hendes Navnetræk ofte
fangede hans Blik i sine Slyngninger. Saa holdt han
inde og tænkte sig, at hun endnu stod bagved ham
paa Tæerne henne ved Døren, bøjende sin smekre
Figur, ligesom trykket af en skelmsk Forlegenhed,
med Hagen støttet mod Hænderne paa Laasen,
smilende, medens hendes dejlige Øjne hvilede paa
ham, der skrev ved hendes Bord.</p>



<hr class="chapbreak" />
<h2><a name="KAPITEL_XLIV" id="KAPITEL_XLIV"></a>XLIV.</h2>


<p>Fuldmaaneskin ud over Landet i en af de klare
Skærsommernætter, der helt igennem sit korte Liv
bevarer en lys Erindring om Dagen, og smiler i denne
Erindring med et teglstensrødt Strøg nede ved den
vestlige Horisont, hvor det afbleges, men næppe
forsvinder, før allerede Gryet rødner sig op paa den
modsatte Himmelkant. Maanestraalerne kastes ikke
som i Efteraarets og Vinterens Nætter med en kold
grønlig Tone tilbage fra Længernes Kalksider, men
de gennemaandes dèr paa de hvide Flader med et
uendelig fint rosenrødt Skær, som manede deres
Glans den Aftenrøde, der døde hen dèr, tilbage til
et drømmende Liv. Ikke heller splitte de det lysende
Rum ved disse sammenpressede, uigennemtrængte<span class="pagenum"><a name="Side_380" id="Side_380" title="[S. 380]"> </a></span>
Skyggelegemer og strække ikke hen over den blege
Jord saadanne skarpt afgrænsede sorte Slagskygger,
som tidligere og senere i Aaret; &mdash; thi Dagens vestlige
Afglans, der vilde have Kraft til en let Skygge,
hvis ikke den sejrende Maane var, den formaar endnu
at viske Maaneskyggernes Kanter ud med sin farveløse
Pensel, at trænge ind i dem og sætte et Stænk
af Lys selv i deres mørkeste Dyb.</p>

<p>Det var det sidste Døgn, Hjorth tilbragte i Vonsbæk.
Den næste Morgen skulde han rejse over til
sin Kreds og ture om blandt Bønderne, fra Landsby
til Landsby, paa Møder og Prøvevalg lige til den
sexogtyvende Juli, da Slaget skulde staa. Han havde
drukket The i Præstegaarden og var sammen med
Johanna gaaet ud i Skoven, ned til Fjorden.</p>

<p>De havde talt meget sammen den Eftermiddag,
&mdash; talt om det politiske Liv, han nu skulde ind i,
om de Ideer, der laa ham mest paa Sinde, men som
vare saa langt endnu fra at trænge igennem, at der
offentlig kun kunde arbejdes i det smaa hen imod
deres Forberedelse, &mdash; talt ogsaa om hele den moderne
Livsanskuelse, om den Forsagelse, det Afslag
i Haab og Fordringer, den selvfornægtende Underkastelse
under Naturens Virkelighed, som den paalagde
sine Bekendere, idet den endnu fordrede af
dem, at de uden Løn skulde lade sig overskælde
af den aandelige Pøbel og paabyrde hadefulde Anklager
af dens Førere, ret som var det en Forbrydelse
at nøjes med en Erindring i Stedet for at glæde
sig til en Genforening, eller en Anmasselse at bære
timelig Trængsel uden at fordre en evig Salighed.</p>

<p>Det var længe siden, at Johanna i sin Aftenbøn
havde bedet Vorherre om ikke at være vred paa<span class="pagenum"><a name="Side_381" id="Side_381" title="[S. 381]"> </a></span>
Hjorth, fordi han ikke havde den rette Tro; &mdash; maalt
med alt det, der var foregaaet hos hende, var det
saa lang en Tid, at hun nu allerede mindedes det
med et Smil. Hendes Tro havde kun været en barnlig,
levende Anskuelsesform, og nu var hun bleven
voxen. Men endnu var hun langt fra kommen tilrette
med sine Anskuelser, og derfor kunde hun ikke blive
træt af at tale med Hjorth om disse Ting. Medens
han talte, blev hun ofte med èt rød i Hovedet, og
naar han kort efter tav, sagde hun: »Nu vil jeg sige
noget, men jeg er bange for, at det er dumt,« &mdash;
og saa fremsatte hun i naive Udtryk, som de vare
spirede hos hende selv, et af disse Spørgsmaal, som
Verdens Vise bestandig have brudt deres Hoveder
med, eller hun spurgte, om man ikke kunde tænke
sig <em>det</em> besvaret <em>saaledes</em>, &mdash; uden at ane, at
det Svar var et af de mange, der gik om i Verden
med et berømt Navn.</p>

<p>De havde talt, og nu tav de.</p>

<p>De gik langsomt hen ad Gangstien, der næsten
flød sammen med det underlig hvidlige Græs, mellem
mørke Stammer til venstre og graalysende Stammer
til højre, ud og ind af flettede Lys og Skygger
gennem Underskovens Krat, med pludselige Straaler
sprudlende ind udefra mellem mørke Blade, gennemstregende
Rummet med Striber som af lysende Støv,
døende dybt inde i en Blinken som af Vand, med
Silhouetgrene klippede fint op mod Lyset og Glansblade
foldende sig ud af Mørket, med underlige høje
blaastraalende Taageskikkelser længer borte, ligesom
Aander af Sølvlegemer, med lunefulde Blink,
paa hvilke Puk kunde komme ridende, med dæmrende
Skygger, hvori Titania kunde drømme. Og da<span class="pagenum"><a name="Side_382" id="Side_382" title="[S. 382]"> </a></span>
Stien begyndte at skraane ned langs Skrænten, da
var det, som om foran dem og til venstre for dem en
Mængde underlige Væsener skred ud fra et Mørke,
der endnu hang om deres Skuldre, bort mod noget
straalende lyst, noget taaget, om selv den klareste
Fremtid er taaget, en blaanende Lystaage, som Damp
af smeltet Sølv; &mdash; men til den anden Side var der
andre Væsener, med et Genskin af det Lys, de forlod,
der trak sig tilbage i en Bladnats Mørke for at
forsvinde dèrinde med spredte hemmelighedsfulde
Blink.</p>

<p>De standsede ofte og saà sig om. Skiftevis betragtede
de hinanden, og undertiden mødtes deres
Blikke. Nu og da lod de et Par af disse Ord falde,
som mindre ere en Meddelelsesform end et Tegn
paa, at man ikke nyder ene, mindre en Pegen end
et aandeligt Haandtryk.</p>

<p>Saaledes vare de komne helt ned til Fjorden lidt
før Landgangsbroen.</p>

<p>Fuldmaanen stod paa den skyfri Himmel et lille
Stykke oppe over Sverdrup Skov, og denne Skov,
der ikke viste Løvgrupper eller Stammer eller noget
andet end en stejl Flade, som endte i en bugtet
Linje, den var ikke længer mørk, saaledes som den
saàs længere inde fra Præsteskoven, men stod med
et mildt dunkelgraat Skær, som bag et lyst Florsslør.
Under den laa Fjorden blank som en sleben
Metalplade, med Maanelyset udbredt over sig, uden
at det blev grebet og inddrukket af nogen Bølge
eller fangedes og skaarsplittedes af Strømrifling; kun
helt inde i Spejlskyggen af Sverdrup Skov glimtede
det som af en Strimmel Tinfolie; midt ude laa Maanen
selv rund og stille, som den stod paa Himlen;<span class="pagenum"><a name="Side_383" id="Side_383" title="[S. 383]"> </a></span>
længer inde havde nogle Tangplanter lige i Overfladen
en Glans af Pailletter, og tilsidst lysnede Bredden
med et Par fine Tungelinjer som af Sølvtraad. Henne
til venstre, hvor Engene gik ned, kom hvide Taagemasser
stødvis glidende ud over Fjorden, og dèrude,
hvor Aalefiskerne »blaasede«, stod midt paa
Vandet et Par stikkende røde Flammer med lodrette
Kobberstriber under sig. Til højre, for Enden
af Broen, laa Fjorddamperen tungt med sit mørke
Skrog paa det blanke Vand, og strittede op i det
blaadisede Lys med en sort Mast og Skorsten; et
rødt Lys strømmede ud fra Kahytsdøren og glòde
gennem Koøjet i Bagstavnen ned i Vandet; skønt
den havde lagt sig til Ro for Natten, vedblev der
at lyde en stakaandet Stønnen og taktfaste Slag
fra Maskinen, og denne eneste Lyd gennem den stille
Nat pumpede Afskedstimens Uro ind i al den vemodig
hensmeltende Skønhed, der omgav dem. Bøgeløvet
hang mørkt udover, sænkende sig, indtil fra
en vidjeslank Kvist et lille Blad hang lige ned foran
Maanen, gennemildnet grønt, som en straalende Smaragd
midt i Guldcirklen.</p>

<p>Maanelyset flød ned over Johannas faste runde
Skulder, gled ind om den smekre Midje, hvilede paa
hendes skønne alvorlige Ansigt, der straalede med
et Perlemorsblink i Øjet. Den hvide Fjer laa blødt
som en Drive af Snedun paa det mørke Haar, hvis
tunge Krumninger havde en poleret Glans som Ibentræ.
Ved en Drejning af Hovedet faldt en lille oval
Maaneplet ned paa den bøjede Nakke tæt inde
under Haaret.</p>

<p>I dette Øjeblik var Hjorth lige ved at omfavne
hende ganske blidt og trykke sine Læber netop dèr,<span class="pagenum"><a name="Side_384" id="Side_384" title="[S. 384]"> </a></span>
paa hendes Nakke, hvor det lille Maanebillede skælvede.
Han vidste, at han havde Ret dertil &mdash; næsten
Ret. Men saa syntes han igen, det var Synd at forstyrre
denne stille Væxt af hende ind imod ham,
at fremskynde, hvad der dog vilde komme ...
Endnu ikke! &mdash; Han vilde ikke rive til sig den Løn,
som Germanien lovede sin Lærling; &mdash; fuldt moden,
af sig selv, skulde den falde i hans Skød. Thi vel
er den herlig og berusende stolt den Lykke, som
man maner frem i et almægtigt Besværgernu og
tvinger ind under sin Vilje, den viltre Stormaand,
hvis Hvirvel man standser, naar den vil jage forbi,
og tryller fast i sin egen Livskreds, &mdash; men tusind
Gange skønnere, salig er den Lykke, der kommer
mildt af sig selv, som Profeten lader Gud komme
&mdash; i den stille Susen. Han slog sig ikke til Ro ved
at haabe paa Lykken, han følte den allerede i sig,
gennemtrængtes af en uendelig Taknemlighed over
hvad hans Liv var blevet ud fra det, som det havde
været, og bort fra det, som det kunde være blevet,
&mdash; og i en knælende Andagt ofrede han al sin overstrømmende
Taknemlighed til hende, som hun stod
dèr ved Siden af ham, saa smuk og saa god, i det
dæmpede og dog saa straalende Lys, der tegnede
Kindens bløde Rand med en sart Sølvlinje af Dunhaar,
idet hun vendte sit Ansigt om imod ham og
smilede, ligesaa lykkelig og sikker som han selv i
den Tro, der ikke haster ... Endnu ikke. &mdash;</p>

<p>&mdash; Hvor her er dejligt, sagde hun og aandede
dybt. &mdash; Noget skønnere har jeg aldrig set, &mdash; aldrig
noget saa skønt, tror jeg ... Nu vil jeg ikke mer
længes efter Rhinen.</p>

<p>&mdash; Jeg heller ikke.</p>

<p><span class="pagenum"><a name="Side_385" id="Side_385" title="[S. 385]"> </a></span></p>

<p>&mdash; Ja dog, &mdash; jeg maatte gærne besøge den Egn
sammen med Dem og vise Dem de Steder, hvor jeg
er voxet op og var &mdash; og ikke var saa lykkelig som nu.</p>

<p>&mdash; Ja naar vi kunde se det sammen, det var en
anden Sag.</p>

<p>&mdash; Men alligevel vilde &mdash; &mdash;</p>

<p>&mdash; Og dog vilde jeg &mdash; &mdash;</p>

<p>De vare komne til at tale i Munden paa hinanden,
i Færd med at sige det samme.</p>

<p>&mdash; Ja ikke sandt, vedblev han, &mdash; hertil vil vi
dog altid længes tilbage.</p>

<p>Johanna nikkede.</p>

<p>De saà sig endnu en Gang om, for at lade al denne
milde, natlige Naturskønhed strømme saa dybt ind
i dem, at den ikke mer kunde forsvinde.</p>

<p>Saa gik de langsomt tilbage sammen gennem
Skoven.</p>



<hr class="chapbreak" />
<h2><a name="KAPITEL_XLV" id="KAPITEL_XLV"></a>XLV.</h2>


<p>Tusinde Hænder strittede op i Luften, en varm
Midsommerluft, mod hvis dybe Blaa Dannebrog
flagrede. Efterhaanden som de begyndte at synke,
hævede under Flaget Valgtribunen sig med sit store
aabne Bræddeskur, fuldt af sortklædte Mennesker.</p>

<p>&mdash; Valgbestyrelsen skønner, at Hr. Hjorth er valgt
ved Kaaring.</p>

<p>&mdash; Hør! &mdash; Bravo! &mdash; Hør!</p>

<p>Lærer Beck ringede med Formandsklokken.</p>

<p>&mdash; Professor Petersen har begæret skriftlig Afstemning,<span class="pagenum"><a name="Side_386" id="Side_386" title="[S. 386]"> </a></span>
som strax vil finde Sted her, foran Tribunen. &mdash;</p>

<p>Der begyndte at komme Bevægelse i Mængden.
Der gik en Strømning udefter, som gjorde Kredsen
videre og spredte Folk over Marken, hvor der var
Luft, Plads til at røre Benene og til Armbevægelser,
hvis man blev ivrig under Disputen. En anden
Strømning gik indad mod Tribunen, foran hvilken
Trængslen blev endnu tættere, om de store Plakater
med Sognenavnene, som nu blev sat op.</p>

<p>Noget tilbage, lidt uden for Mængden, stod den
sædvanlige Gruppe af Honoratiores. Herredsfogden
vrissede, fordi man nu skulde blive der og stemme
hele Formiddagen &mdash; i den Hede! Den fallerede
Kammerraad mente, at Professoren var dog nødt
til at forlange skriftlig Afstemning, man kunde dog
ikke vide &mdash;. Nej naturligvis, men overhovedet dette
Valg! det var det fordømte Venstre, &mdash; naar de nu
saà, at Ministeriet ikke vilde! &mdash; Ja, men de var
jo saa stædige disse Bo&mdash;Bonde-Be&mdash;bæster. Og de
begyndte begge at forbande Venstre.</p>

<p>Ravn, der altid skulde være lidt krakilsk, afbrød
Herredsfogden med den Bemærkning, at han burde
dog stemme paa Hjorth, der var Fritænker. Men
Herredsfogden afviste det med Indignation; for i
den senere Tid, navnlig efter at der var blevet talt
saa meget om en Alliance mellem Venstre og Fritænkerne,
havde han stukket sin fornægtende Pibe
ind: saadan en Grønskolling, som lod haant om al
Autoritet!</p>

<p>Imidlertid beundrede Provsten og Pastor Krarup
Professor Petersens store Tale. Krarup laa ganske
næsegrus af Begejstring, og Provsten rakte ham en<span class="pagenum"><a name="Side_387" id="Side_387" title="[S. 387]"> </a></span>
overordnet bifaldende Haand for at bringe ham i
Ligevægt: &mdash; han havde ladet sig sige, at Professoren
var en saa udmærket Universitetslærer og nu,
efter at have hørt ham tale, maatte han indrømme &mdash;.
Pastor Frederiksen, der jublede over, at skulle stemme
paa sin gamle Manuduktør, fandt især, at hans Anvendelse
af Skriftsteder havde været saa beundringsværdig.
Mente Godsforvalteren ikke ogsaa?</p>

<p>Det mente Ravn ganske vist, men nu var det
nok paa Tide, at han kom ud og talte med sine Folk
&mdash; endogsaa overtalte &mdash; he! &mdash; Farvel!</p>

<p>&mdash; Ja hvem kan vide, sagde Pastor Krarup, &mdash;
det skulde saamæn slet ikke undre mig, om den skriftlige
Afstemning gav et andet Resultat ... Der
bliver nok agiteret en Del i denne Mellemtid ...
Ih, men der ser jeg jo Professoren &mdash; og Fruen!</p>

<p>Han ilede afsted, hæsblæsende efter at gøre sit
Bekendtskab med Kandidaten gældende. &mdash; Provsten
maatte nu til at gætte, hvormeget Kammerraaden
paa Auktionen havde faaet for sin berømte
Præmie-Tyr Thaër, opkaldt efter en af Indavlens
Forsvarere, &mdash; og Pastor Frederiksen gav sig i Snak
med Herredsfogden om den gamle Brændesag, som
han nu endelig havde opnaaet at tabe.</p>

<p>Imidlertid snòde Pastor Krarup sig hurtig frem
gennem Mængden, medens han i Forbigaaende trykkede
en Bonde i Haanden eller klappede en Husmand
paa Skuldren med et: »Naa, Hans Nielsen,
du stemmer da vel paa dit Bysbarn Professoren, der
har gjort vores Egn saa megen Ære?« &mdash; et Spørgsmaal,
der gærne besvaredes med et ubestemt Grin
og et: »Ja&mdash;a, det vèd jeg itt' saa lige.« Saaledes
naàde han hen til venstre for Tribunen, hvor Professoren<span class="pagenum"><a name="Side_388" id="Side_388" title="[S. 388]"> </a></span>
og hans Hustru stod i Snak med Forstanderen
for Folkehøjskolen, Hr. Jansen, en stor Mand
med luende rødt Skæg og Haar.</p>

<p>&mdash; Ih, ser man det! ... God Dag, Hr. Pastor,
God Dag!</p>

<p>&mdash; <em>God Dag</em>, Hr. Kandidat ... Ah, Kandidat!
nu er De igen »Kandidat Petersen« &mdash; he, he, he&mdash;e!
... Kan De huske den Dag? ... <em>God Dag</em>,
kære Frue! ... Go' Da', Jansen.</p>

<p>&mdash; Om jeg kan huske det! Det var jo den Gang,
jeg først traf min Nikoline.</p>

<p>&mdash; Ja, vi har saamæn noget at være Dem taknemlige
for, Hr. Pastor, sagde Fru Petersen.</p>

<p>&mdash; Ja, naar vi nu endda kunde faa Dem valgt,
hvad? ... Ja, jeg tror nu det gaar ... Men nu
maa vi ogsaa til at strænge os an, &mdash; hvad, Jansen?
... Lægge os i Skaglerne &mdash; for hans Triumfvogn
&mdash; he, he, he, he&mdash;e.</p>

<p>Højskoleforstanderen var Beredvilligheden selv.
Han vilde ikke nægte, at han maaske nok kunde
have en Del Indflydelse paa alle de yngre Bønder,
som vare udgaaet fra hans Højskole. Han skulde
ogsaa formene dèr at have indprentet dem solide
og religiøse Grundsætninger, saa de ikke gik hen
og gav en Fornægter deres Stemmer.</p>

<p>En høj sortklædt Mand stak et duknakket Hoved
med et alvorligt pergamentsgult Ansigt ind over
Gruppen.</p>

<p>&mdash; Maa jeg præsentere, sagde Professoren, &mdash; min
Ven Provst Lindekær fra København, der har været
saa venlig at tage herud idag for at understøtte mig.</p>

<p>Baade Præsten og Højskoleforstanderen vare henrykte
over at gøre den ansete Mands Bekendtskab,<span class="pagenum"><a name="Side_389" id="Side_389" title="[S. 389]"> </a></span>
&mdash; en af Kirkens Støtter. De forsikrede, at de faa
veltalende Ord han havde sagt fra Tribunen havde
haft en uberegnelig Virkning.</p>

<p>Det var Provst Lindekær, der havde ført Hovedslaget
mod Hjorth som Fritænker. Professoren havde
talt mere politisk sagligt om de tre Punkter og navnlig
dvælet ved Universitetsspørgsmaalet, ud fra hvilket
han i en Parenthes havde gjort en lille Hentydning
til Hjorths religiøse Stilling, men det var kun
et Forspil, efter hvilket Provsten truttede i Zionsvægterhornet.</p>

<p>&mdash; Hvad jeg især beundrede, Hr. Provst, sagde
Højskoleforstanderen, det var den Bemærkning, De
lod indflyde om Socialisme &mdash;, det var særdeles fint.</p>

<p>&mdash; Ja, men Hjorth nægtede jo rigtignok, at han
var Socialist, indvendte Fru Petersen.</p>

<p>&mdash; Aa, det har ikke noget at sige, svarede Provst
Lindekær ... Der er en meget nøje Forbindelse
mellem disse fritænkerske Anskuelser og Socialismen
... Det er Udslag af den samme pantheistiske
Aandsretning.</p>

<p>&mdash; Ja&mdash;a, &mdash; det er netop Sagen, det har Martensen &mdash;</p>

<p>&mdash; Jo, hm &mdash; det er jo vistnok &mdash;</p>

<p>&mdash; Saa selv om han ikke i Øjeblikket har gjort
sig det klart &mdash;</p>

<p>&mdash; Ja, det er et Punkt, vi maa holde fast paa
under Agitationen, sagde Højskoleforstanderen. &mdash;
Og saa et praktisk Vink! vedblev han, idet han med
en skolemesteragtig Pegefinger prikkede Professoren
paa Brystet: &mdash; et praktisk Vink! &mdash; Provsten berørte
Eden; &mdash; det maa vi lægge Vægt paa; Hr.
Hjorth vil rimeligvis ikke aflægge Eden, og kan ikke<span class="pagenum"><a name="Side_390" id="Side_390" title="[S. 390]"> </a></span>
faa Plads i Rigsdagen, eller &mdash; Tinget kunde maaske
nægte at tage imod Eden, eller &mdash; der maa maaske
forelægges og vedtages en Undtagelseslov, &mdash; i alle
disse Tilfælde vil Kredsen i kortere eller længere
Tid være uden Repræsentant, &mdash; det er et Punkt!
det maa vi tage ham paa ... Men nu maa jeg ud
og arbejde i Deres Tjeneste, Hr. Professor. Farvel
saa længe!</p>

<p>&mdash; Ja, jeg maa nok heller ikke staa her længe,
udbrød Pastor Krarup med en ivrig Bevidsthed om
de uhyre Masser, han kunde hverve for Højre. &mdash;
Men De bør virkelig følge med, Hr. Professor &mdash; og
De ogsaa, Frue, &mdash; De som er saa bekendt &mdash;</p>

<p>&mdash; Jeg synes dog, det er saa underligt, at vi saadan
formelig skulde gaa om og bejle til Folkegunst.</p>

<p>&mdash; Ja, nej &mdash; det kan sandelig ikke nytte, naar
man vil være Tribun, saa &mdash;</p>

<p>&mdash; Jo, ganske vist ... Hm ... Det er jo unægtelig
et Krav af Omstændighederne.</p>

<p>&mdash; Nej se, Fru Petersen, udbrød Pastor Krarup,
da de var gaaet et Par Skridt, dèr ser De Deres
gamle Ven Ravn ... De kan tro, han er ivrig for
Deres Sag. &mdash;</p>

<p>&mdash; Det vilde være mig meget kært at hilse &mdash;</p>

<p>Men Godsforvalteren var allerede forsvundet ind
i Trængslen, hvor hans Griseøjne spejdede gennem
Guldlorgnetten efter Bønder og Husmænd, der stod
i Afhængighedsforhold til Skovvang; denne Gang opdagede
han Ole Rasmussen fra Vindrup Overdrev
og Sønnen Hans. Han kastede sig over dem: de
huskede da, at man stolede paa deres Stemmer, &mdash;
ellers vilde man se sig nødsaget til at pante dem
ud for Afgiften.</p>

<p><span class="pagenum"><a name="Side_391" id="Side_391" title="[S. 391]"> </a></span></p>

<p>Jo, vel, &mdash; men&mdash;n, at &mdash; de var nu før bleven
holdt hen med Løfter, saa at de var kommen i Tanker
om, at de vilde dog gærne have det skriftlig.</p>

<p>Ja det vilde de da li'egodt.</p>

<p>Ravn rev sin Lommebog op, skrev og gav dem
Bladet.</p>

<p>Jo, det var jo meget godt, men se &mdash; at, de vilde
dog ogsaa nok have Grevens Underskrift.</p>

<p>De skulde faa den.</p>

<p>Ravn styrtede videre, berøvende sit flade Hoved
dets lille silkegraa Hattekuppel og tørrende sig med
Lommetørklædet paa den runde, svedperlede Pande,
medens han stirrede efter Greven. Pludselig busede
han mod Fuldmægtigens store Skikkelse.</p>

<p>&mdash; Ah, God Dag, Jessen ... God Dag, Frøken
Jessen ... Naa ja, De er da en sikker Mand!</p>

<p>&mdash; Hvorledes mener Godsforvalteren?</p>

<p>&mdash; Deres Stemme &mdash; De, der selv har været Højres
Kandidat.</p>

<p>&mdash; Ja, men Tiderne forandre sig, Hr. Godsforvalter,
og naar jeg har Valget mellem en theologisk
Professor og min Ven Hjorth &mdash;</p>

<p>&mdash; Men De vil da ikke sige, at De vil stemme paa
Hjorth? ... Hvad kommer saadan et personligt
Venskab &mdash; nej, men kære Jessen, det gaar paa ingen
Maade an; jeg maa lægge Dem alvorlig paa Hjærte
... Husk paa, at et saadant Gods, &mdash; der er &mdash; paa
en vis Maade en <em>In</em>stitution, og den, der er Medlem
af en saadan <em>In</em>stitution &mdash;</p>

<p>&mdash; Han kan gaa fallit, selv om han har Forvalteren
til Ven, indskød Nelly.</p>

<p>Men Ravn lod, som om han overhørte denne Spids.</p>

<p><span class="pagenum"><a name="Side_392" id="Side_392" title="[S. 392]"> </a></span></p>

<p>&mdash; Aa, der ser jeg Greven, der vilde tale med
mig. Farvel.</p>

<p>&mdash; Det maa ellers være underligt, saadan at gaa
og agitere for den, der har taget hans Udkaarne
og Gaarden bort for Næsen af ham, sagde Nelly
saa højt, at de nærmeststaaende hørte det og gav
sig til at le.</p>

<p>&mdash; Greven ser saa bidsk ud i Dag, som om han
havde Lyst til at piske os, ligesom hans salig Fader
gjorde, det Afskum, sagde Per Andersen, der trængte
sig frem sammen med Møller Kristensen.</p>

<p>&mdash; Kan du selv huske det, Per Andersen? spurgte
en lille Bonde.</p>

<p>&mdash; Nej jeg &mdash; den Gamle holdt jo op at regere
attenhundrede og fyrre, og da var han bleven spagere.
Men min Fader haar da endnu været med til
Afregningen, naar han stod i Døren og gav dem
hver en Smøre af Kørepisken.</p>

<p>&mdash; Ja, han kører ogsaa hver Nat gennem Allèen
med ildspyende Heste og gloende Hunde, &mdash; det
haar da den forrige Vægter paa Skovvang set, han
sagde immer, at nu skulde han ud og <span class="sic" title="[sic]">slas</span> med den
Gamle.</p>

<p>&mdash; Aa ja, det kan jo de tro, der selv vil, svarede
Mølleren, idet han skyndte sig videre frem imod
Tribunen.</p>

<p>&mdash; Nej se, hvor nedladende Greven klapper Ravn
paa Skuldren, raabte en.</p>

<p>&mdash; Men Herren lovede den utro Forvalter, at han
handlede snildelig, sagde Jessen.</p>

<p>Dette Ord gjorde Lykke. Det gik videre fra Mund
til Mund, vækkende en stor hoverende Munterhed
rundt om i en vid Kreds.</p>

<p><span class="pagenum"><a name="Side_393" id="Side_393" title="[S. 393]"> </a></span></p>

<p>&mdash; Ah, I er nok muntre her, udbrød Hjorth, der
kom i det samme med Lærer Beck og Broderen Jens,
som var taget derover for at være tilstede og repræsentere
Sønderjylland ved Valget.</p>

<p>&mdash; Ja, vi haaber ogsaa at faa dig valgt nu.</p>

<p>&mdash; Ja, Overtallet ved Kaaringen var ellers ikke
saa stort, sagde Beck, &mdash; og der bliver jo nok agiteret
stærkt nu. Han fortalte, hvordan Provst Storm
nylig havde haft fat i ham og spurgt, om han havde
afgivet sin Stemme. Nej, det havde han naturligvis
ikke, for Valgbestyrelsen skulde jo stemme sidst. &mdash;
Provsten havde ladet sig sige, at han var Venstre.
&mdash; Ja, det var han ogsaa. &mdash; Naa, men ved denne
Lejlighed kunde Provsten jo nok vide, at han ikke
vilde stemme paa Venstres Kandidat, der var Fritænker.
&mdash; Jo, det havde han dog med Provstens
Tilladelse i Sinde. &mdash; Da vilde Provsten dog lægge
ham paa Hjærte, at han ikke kunde anbefale en
Lærer, der tog saa lidt Hensyn til det religiøse, til
Embedet i store Skævinge, som han søgte. &mdash; Men
han havde svaret, at det havde jo været noget andet,
hvis det var Provsten, der havde stillet sig, som
Provsten havde talt om i attenhundrede treoghalvfjerds,
den Gang da Per Andersen sagde, at han
ikke vilde give Provsten sin Stemme.</p>

<p>&mdash; Ja, det sagde jeg nu saadan paa Dril, tilføjede
Beck, &mdash; for jeg vidste nok, det vilde ærgre Provsten.
&mdash; Og saa tøflede han ogsaa af.</p>

<p>&mdash; Men det Embede kan De da skyde en hvid
Pind efter, sagde Jessen.</p>

<p>&mdash; Aa, det faar nu være det samme.</p>

<p>&mdash; Ja, de sejer tidt til mig derover, te Venster
gør ingen Nytt', og skaffer ingen bedre Love, sagde<span class="pagenum"><a name="Side_394" id="Side_394" title="[S. 394]"> </a></span>
Jens Hjorth til en Bonde. &mdash; Men saa sejer a immer:
ven det itt' kommer til at regere for de her Adelsmænd,
saa kan det heller itt' skaffe bedre Love.
Men det har gjort den Nytt', te Danmark har itt'
faaet dem vover'.</p>

<p>&mdash; Ja vel, ja &mdash; det er sandt nok ... Og det
er li'egodt itt' aa kaste Vrag paa, det Arbejde heller.</p>

<p>Denne Anerkendelse fra Sønderjylland smigrede.
Jens Hjorth var Genstand for en almindelig Opmærksomhed,
medens der samlede sig en tæt Stimmel
for at hilse paa Kandidaten og gøre gammelt
Bekendtskab gældende.</p>

<p>&mdash; Hvis du ikke har forandret dig, siden jeg
kendte dig, sagde Beck, saa er du ellers for aabenmundet
til at passe her for Kredsen. Gud vèd, om
du ligesom din Formand kan holde dig en Snes Aar
uden at tale i Salen.</p>

<p>&mdash; Ha, ha! ... Ja, det ku' ka'ske knibe nok,
Hjorth! ... Nej, han skal nok give dem Svar! ...
Ja, det kan jo ogsaa være godt det.</p>

<p>&mdash; God Dag, højstærede triste Endeligt, maa jeg
ønske en glædelig Begyndelse paa et nyt og bedre
Liv.</p>

<p>Hjorth vendte sig forbavset; &mdash; jo, det var virkelig
Kleistrup, ligesaa bleg og huløjet som sædvanlig.</p>

<p>&mdash; God Dag, er De her?</p>

<p>&mdash; Ja, jeg er saamæn for mine Synders Skyld
bleven Kapellan i Visinge.</p>

<p>&mdash; Naa hvordan gaar det?</p>

<p>&mdash; Aa, ligesom lidt bedre, &mdash; men ogsaa kun
»ligesom« ... Øh, øh, øh &mdash; ja, De hører, jeg har
den forbandede Hoste endnu ... Byluften <em>har</em>
ikke været sund for mig, og Landluften er mig nu<span class="pagenum"><a name="Side_395" id="Side_395" title="[S. 395]"> </a></span>
for skarp ... Ja jeg har lige været henne at stemme
paa Dem &mdash; Gud forlade mig &mdash; men det kan jo
gærne bero paa èn Stemme, &mdash; og det skulde dog
more mig &mdash; øh, øh, &mdash; om jeg kunde faa Professor
Citator til at falde igennem, han har gjort det to
Gange ved mig. »Mig at hevne, oh hvilken Tanke!«
... Farvel!</p>

<p>&mdash; Er der ingen af jer, som har set Per Andersen?
jeg kunde dog have Lyst til at hilse paa ham.</p>

<p>&mdash; Han var her for lidt siden og gik vist hen for
at stemme paa dig. Maaske han kommer tilbage her.</p>

<p>Men Per Andersen kørte allerede ud ad Chaussèen
ad Yderslev til. Han havde dog ikke Lyst til
at blive der for længe og være beglòt som Kandidatens
Ex-Svigerfader. Møller Kristensen sad ved
Siden af ham, og i den bageste Agestol sad Kristine.
Hun var taget derhen med sin Mand. Da Per Andersen
kom kørende forbi Pølsemikkels Kro paa
Torvet, saà han hende gaa alene om i Haven. »Hvor
er Henrik?« spurgte han. »Aa, han er begribeligvis
derinde aa svire.« &mdash; Da han saa havde kigget ind
i den inderste Krostue og set Henrik Larsen med
en høj Snaps paa, meget kalkunsk i Kammen efter
at have tabt halvhundrede Kroner i Spil, sagde
han til Kristine, at hun skulde køre hjem med ham,
for det blev dog ikke til noget med at vente paa
Henrik.</p>

<p>&mdash; He, sagde Mølleren, &mdash; det falder mig ellers
ind, dengang i November treoghalvfjerds, da vi
havde Valg etter Opløsningen, og Fuldmægtigen
stillede sig, &mdash; dengang var Hjorth lige bleven forlovet
med <a class="corr" name="rett_32" id="rett_32" title="var: K'isten">Ki'sten</a>, &mdash; kan du huske, hvor han ærgrede
os med at være Højre? ... Og nu er han<span class="pagenum"><a name="Side_396" id="Side_396" title="[S. 396]"> </a></span>
vores Kandidat! ... He! &mdash; det er li'egodt kunstigt
at tænke paa.</p>

<p>&mdash; Ja, det var den Gang ... Det haar jo forandret
sig i mange Maader ... Kan du huske,
hvad jeg sagde, Ki'sten? ... Han slar sig igennem,
sagde jeg ... Det havde vaaren en Kende bedre,
du havde holdt dig til ham, end som at du skulde
gifte dig med Henrik, som Fanden gale mig rubasser
det hele væk.</p>

<p>Men Kristine, der havde siddet ganske tavs med
et tvært Udtryk om Munden, svarede blot:</p>

<p>&mdash; Ja, det kan nu itt' nytte noget at snakke om.</p>

<p>&mdash; Det var ogsaa dengang, sagde Mølleren lidt
efter, &mdash; da du solgte den grønne Vallak til Pro'sten.
&mdash; Magen etter ham dèr ... He! det er dog kunstigt
aa tænke paa: &mdash; Du haar li'egodt itt' vaaren
saa godt kørende siden den Tid, som du er nu.</p>

<p>&mdash; Aa nej, &mdash; det kan saamæn &mdash;</p>

<p>&mdash; Du <em>haar</em> itt' vaaren saa godt kørende, Per.</p>

<p>Derefter sad Per Andersen tavs med et uudgrundeligt
Smil, idet han øvede sit berømte Kunststykke
med det aller yderste af Smældet at klippe de Fluer
og Bræmser af, der satte sig paa Hestene, hvis »grønne«
Skind begyndte at faa lange mørke Svedstriber, medens
Skummet boblede frem under Seletøjet og kridtede
Haarene overalt, hvor Linerne berørte dem,
og der dannede sig to Pletter, hvor Bugene stødte
mod hinanden over Stangen i det magsomme Druntetrav,
saa tykt skummende hvide, som om de vare
indsæbede til Barbering.</p>

<p>Mølleren stirrede ud i Luften, som om han søgte
efter noget nyt, der var kunstigt at tænke paa.</p>

<p>Men Kristine sad bagved uden at se noget Steds<span class="pagenum"><a name="Side_397" id="Side_397" title="[S. 397]"> </a></span>
hen, glippende med de søvnige Øjne i det blændende
Sollys, tvær og sløv, uden engang at gide ærgre sig
over noget andet, end at de kørte saa langsomt,
&mdash; skønt hun Intet havde at længes hjem efter.</p>



<hr class="chapbreak" />
<h2><a name="KAPITEL_XLVI" id="KAPITEL_XLVI"></a>XLVI.</h2>


<p>&mdash; Sam, kom skal du se, lille Sam!</p>

<p>Da Johanna raabte disse Ord, kom hun dansende
ud i Gaarden, med et Papir i Haanden.</p>

<p>Sam sad paa Hundehusets Kugle, i sin Yndlingsstilling,
den søjlehelgenlige. Eftermiddagssolen tegnede
Ryggens Profil med en Glorielinje af gennemstraalede
Haar, og punkterede Halen nedefter med
nogle spredte Ildhaar. Den drejede Hovedet, æntrede
ned paa Ryggen af Trofast, som den kneb i Forbigaaende,
og fòr hen til Johanna; og da Trofast begyndte
at føle Svien, kom til Bevidsthed, rystede
sig og saà sig om, sad dens tropiske Husfælle allerede
oppe paa den venstre Skulder af Johannas
mørkeblaa Kjole, gnidende sig i Hænderne, &mdash; og
Skinsygens Kvaler forenede sig hos Trofast med
den legemlige Smerte, afpressende den en lang Hylen.</p>

<p>Sam greb ivrig med de lange Arme efter Papiret,
som Johanna holdt hen foran den; Papiret blev
trukket hurtig bort, og den faldt ned. Men Trofast
havde næppe faaet Tid til at glæde sig, før Sam
allerede var deroppe igen.</p>

<p>&mdash; Nok se, men ikke røre! sagde Johanna og<span class="pagenum"><a name="Side_398" id="Side_398" title="[S. 398]"> </a></span>
truede med Fingren, før hun igen holdt Papiret
op foran den.</p>

<p>Paa dette Papir stod der foruden Adressen med
store blaa Streger: »Valgt. Deres N. C. Hjorth.«</p>

<p>Da Sam havde stirret saa længe derpaa, at dens
livlige Fantasi maatte have fattet hele Rækkevidden
af disse Streger paa dette Sted, klappede den med
sin lille Vidskelæders-Haandflade paa hendes bløde,
dunhaarede Kind.</p>

<div class="trnote">
<h2><a name="Rettelser" id="Rettelser"></a>Afskriverens rettelser</h2>
<p>I nummereringen fra kapitel 40 og fremefter har den trykte bog fejlagtigt anvendt
C som romertal 50 i stedet for L. Dette er rettet.</p>
<ul>
<li><a href="#rett_1">s. 4</a>: mistet sin Existensret ved at beruse sig i anarkistiske[anarkiske]</li>
<li><a href="#rett_2">s. 4</a>: Dèr[Dér] maa man jo nok passe godt paa&nbsp;...</li>
<li><a href="#rett_3">s. 18</a>: at hæve den slet grusede Trekant, hvor Chaussèens[Chausèens]</li>
<li><a href="#rett_4">s. 29</a>: sagde Per[Peer] Andersen bittert, thi han nagedes af den</li>
<li><a href="#rett_5">s. 43</a>: Heller ikke med Per[Peer] Andersen havde han meget</li>
<li><a href="#rett_6">s. 51</a>: &mdash; Denne trofaste Fremtidsplan smigrede ham[han] meget,</li>
<li><a href="#rett_7">s. 54</a>: &mdash; helst paa den Tid, da[de] Dugen var bredt til Eftermiddagskaffen,</li>
<li><a href="#rett_8">s. 56</a>: Plan, og hun havde lovet at[af] faa Faderen til at gøre</li>
<li><a href="#rett_9">s. 61</a>: Og saa var hun jo ogsaa Gaardmandens[Gaardmanden] eneste Datter.</li>
<li><a href="#rett_10">s. 68</a>: &mdash; Jeg siger: »Intet er saa dejligt som en Maaneskinstur[Maanskinstur],« </li>
<li><a href="#rett_11">s. 68</a>: kun fik Øje paa en temmelig[temmeig] flad og almindelig</li>
<li><a href="#rett_12">s. 68</a>: sjællandsk[sællandsk] Egn.</li>
<li><a href="#rett_13">s. 100</a>: og at Nelly[Nell] kunde faa sit Uhr og sin lange Kjole,</li>
<li><a href="#rett_14">s. 118</a>: Smil, der syntes at ærgre[ægre] sig over at skulle være til,</li>
<li><a href="#rett_15">s. 118</a>: opvaagnede Aandsevner, efter lige at[af] have</li>
<li><a href="#rett_16">s. 122</a>: som, klæbende[klæbede] til Jordklumpen, ikke nogensinde</li>
<li><a href="#rett_17">s. 125</a>: ville lade sig slæbe op paa Katedret for at dø dèr[dér].</li>
<li><a href="#rett_18">s. 143</a>: Kleistrup[Klejstrup] nikkede anerkendende.</li>
<li><a href="#rett_19">s. 163</a>: der havde Fripas[Frispas] ved Foden af Tronen for</li>
<li><a href="#rett_20">s. 186</a>: Aarhundrede er alle Theologer: Læger[Læge] og Lærde,</li>
<li><a href="#rett_21">s. 187</a>: Inderste, medens han ærgrede[ægrede] sig over den unge Tempelherres</li>
<li><a href="#rett_22">s. 191</a>: tilfredsstillet[tifredsstillet] hos sig ved denne Hverdagslivets skødesløse</li>
<li><a href="#rett_23">s. 217</a>: uartikulerede Nasallyde[Nasallyd]; &mdash; og da vi netop er ved</li>
<li><a href="#rett_24">s. 235</a>: krusede Haar til at gnistre ligesom elektriske[elekriske]</li>
<li><a href="#rett_25">s. 267</a>: første Nadver[Nadvere], Indstiftelsesmaaltidet, at Jesus dèr</li>
<li><a href="#rett_26">s. 295</a>: paa Kleistrup[Klejstrup], der satte en komisk fortvivlet Mine</li>
<li><a href="#rett_27">s. 301</a>: Hjorth[Hjort] strakte sig, glad ved at være ene i Kupèen,</li>
<li><a href="#rett_28">s. 302</a>: vajende over begge Gavle; &mdash; Dannebrogs-Rækværk[dannebrogs-Rækværk],</li>
<li><a href="#rett_29">s. 309</a>: havde noget af en Kirkehvælvings kølige[køle] Halvmørke.</li>
<li><a href="#rett_30">s. 312</a>: sidste Aften var et stort Gilde, der trak ud til hen[hen til ud]</li>
<li><a href="#rett_31">s. 319</a>: Hjorth[Hjort] udsatte bestandig sin Afrejse. Han længtes</li>
<li><a href="#rett_32">s. 395</a>: med Ki'sten[K'isten], &mdash; kan du huske, hvor han ærgrede</li>
</ul>
</div>









<pre>





End of the Project Gutenberg EBook of Germanernes Lærling, by Karl Gjellerup

*** END OF THIS PROJECT GUTENBERG EBOOK GERMANERNES LÆRLING ***

***** This file should be named 41277-h.htm or 41277-h.zip *****
This and all associated files of various formats will be found in:
        http://www.gutenberg.org/4/1/2/7/41277/

Produced by The Online Distributed Proofreading Team at
http://www.pgdp.net (This book was produced from scanned
images of public domain material from the Google Print
project.)


Updated editions will replace the previous one--the old editions
will be renamed.

Creating the works from public domain print editions means that no
one owns a United States copyright in these works, so the Foundation
(and you!) can copy and distribute it in the United States without
permission and without paying copyright royalties.  Special rules,
set forth in the General Terms of Use part of this license, apply to
copying and distributing Project Gutenberg-tm electronic works to
protect the PROJECT GUTENBERG-tm concept and trademark.  Project
Gutenberg is a registered trademark, and may not be used if you
charge for the eBooks, unless you receive specific permission.  If you
do not charge anything for copies of this eBook, complying with the
rules is very easy.  You may use this eBook for nearly any purpose
such as creation of derivative works, reports, performances and
research.  They may be modified and printed and given away--you may do
practically ANYTHING with public domain eBooks.  Redistribution is
subject to the trademark license, especially commercial
redistribution.



*** START: FULL LICENSE ***

THE FULL PROJECT GUTENBERG LICENSE
PLEASE READ THIS BEFORE YOU DISTRIBUTE OR USE THIS WORK

To protect the Project Gutenberg-tm mission of promoting the free
distribution of electronic works, by using or distributing this work
(or any other work associated in any way with the phrase "Project
Gutenberg"), you agree to comply with all the terms of the Full Project
Gutenberg-tm License (available with this file or online at
http://gutenberg.org/license).


Section 1.  General Terms of Use and Redistributing Project Gutenberg-tm
electronic works

1.A.  By reading or using any part of this Project Gutenberg-tm
electronic work, you indicate that you have read, understand, agree to
and accept all the terms of this license and intellectual property
(trademark/copyright) agreement.  If you do not agree to abide by all
the terms of this agreement, you must cease using and return or destroy
all copies of Project Gutenberg-tm electronic works in your possession.
If you paid a fee for obtaining a copy of or access to a Project
Gutenberg-tm electronic work and you do not agree to be bound by the
terms of this agreement, you may obtain a refund from the person or
entity to whom you paid the fee as set forth in paragraph 1.E.8.

1.B.  "Project Gutenberg" is a registered trademark.  It may only be
used on or associated in any way with an electronic work by people who
agree to be bound by the terms of this agreement.  There are a few
things that you can do with most Project Gutenberg-tm electronic works
even without complying with the full terms of this agreement.  See
paragraph 1.C below.  There are a lot of things you can do with Project
Gutenberg-tm electronic works if you follow the terms of this agreement
and help preserve free future access to Project Gutenberg-tm electronic
works.  See paragraph 1.E below.

1.C.  The Project Gutenberg Literary Archive Foundation ("the Foundation"
or PGLAF), owns a compilation copyright in the collection of Project
Gutenberg-tm electronic works.  Nearly all the individual works in the
collection are in the public domain in the United States.  If an
individual work is in the public domain in the United States and you are
located in the United States, we do not claim a right to prevent you from
copying, distributing, performing, displaying or creating derivative
works based on the work as long as all references to Project Gutenberg
are removed.  Of course, we hope that you will support the Project
Gutenberg-tm mission of promoting free access to electronic works by
freely sharing Project Gutenberg-tm works in compliance with the terms of
this agreement for keeping the Project Gutenberg-tm name associated with
the work.  You can easily comply with the terms of this agreement by
keeping this work in the same format with its attached full Project
Gutenberg-tm License when you share it without charge with others.

1.D.  The copyright laws of the place where you are located also govern
what you can do with this work.  Copyright laws in most countries are in
a constant state of change.  If you are outside the United States, check
the laws of your country in addition to the terms of this agreement
before downloading, copying, displaying, performing, distributing or
creating derivative works based on this work or any other Project
Gutenberg-tm work.  The Foundation makes no representations concerning
the copyright status of any work in any country outside the United
States.

1.E.  Unless you have removed all references to Project Gutenberg:

1.E.1.  The following sentence, with active links to, or other immediate
access to, the full Project Gutenberg-tm License must appear prominently
whenever any copy of a Project Gutenberg-tm work (any work on which the
phrase "Project Gutenberg" appears, or with which the phrase "Project
Gutenberg" is associated) is accessed, displayed, performed, viewed,
copied or distributed:

This eBook is for the use of anyone anywhere at no cost and with
almost no restrictions whatsoever.  You may copy it, give it away or
re-use it under the terms of the Project Gutenberg License included
with this eBook or online at www.gutenberg.org/license

1.E.2.  If an individual Project Gutenberg-tm electronic work is derived
from the public domain (does not contain a notice indicating that it is
posted with permission of the copyright holder), the work can be copied
and distributed to anyone in the United States without paying any fees
or charges.  If you are redistributing or providing access to a work
with the phrase "Project Gutenberg" associated with or appearing on the
work, you must comply either with the requirements of paragraphs 1.E.1
through 1.E.7 or obtain permission for the use of the work and the
Project Gutenberg-tm trademark as set forth in paragraphs 1.E.8 or
1.E.9.

1.E.3.  If an individual Project Gutenberg-tm electronic work is posted
with the permission of the copyright holder, your use and distribution
must comply with both paragraphs 1.E.1 through 1.E.7 and any additional
terms imposed by the copyright holder.  Additional terms will be linked
to the Project Gutenberg-tm License for all works posted with the
permission of the copyright holder found at the beginning of this work.

1.E.4.  Do not unlink or detach or remove the full Project Gutenberg-tm
License terms from this work, or any files containing a part of this
work or any other work associated with Project Gutenberg-tm.

1.E.5.  Do not copy, display, perform, distribute or redistribute this
electronic work, or any part of this electronic work, without
prominently displaying the sentence set forth in paragraph 1.E.1 with
active links or immediate access to the full terms of the Project
Gutenberg-tm License.

1.E.6.  You may convert to and distribute this work in any binary,
compressed, marked up, nonproprietary or proprietary form, including any
word processing or hypertext form.  However, if you provide access to or
distribute copies of a Project Gutenberg-tm work in a format other than
"Plain Vanilla ASCII" or other format used in the official version
posted on the official Project Gutenberg-tm web site (www.gutenberg.org),
you must, at no additional cost, fee or expense to the user, provide a
copy, a means of exporting a copy, or a means of obtaining a copy upon
request, of the work in its original "Plain Vanilla ASCII" or other
form.  Any alternate format must include the full Project Gutenberg-tm
License as specified in paragraph 1.E.1.

1.E.7.  Do not charge a fee for access to, viewing, displaying,
performing, copying or distributing any Project Gutenberg-tm works
unless you comply with paragraph 1.E.8 or 1.E.9.

1.E.8.  You may charge a reasonable fee for copies of or providing
access to or distributing Project Gutenberg-tm electronic works provided
that

- You pay a royalty fee of 20% of the gross profits you derive from
     the use of Project Gutenberg-tm works calculated using the method
     you already use to calculate your applicable taxes.  The fee is
     owed to the owner of the Project Gutenberg-tm trademark, but he
     has agreed to donate royalties under this paragraph to the
     Project Gutenberg Literary Archive Foundation.  Royalty payments
     must be paid within 60 days following each date on which you
     prepare (or are legally required to prepare) your periodic tax
     returns.  Royalty payments should be clearly marked as such and
     sent to the Project Gutenberg Literary Archive Foundation at the
     address specified in Section 4, "Information about donations to
     the Project Gutenberg Literary Archive Foundation."

- You provide a full refund of any money paid by a user who notifies
     you in writing (or by e-mail) within 30 days of receipt that s/he
     does not agree to the terms of the full Project Gutenberg-tm
     License.  You must require such a user to return or
     destroy all copies of the works possessed in a physical medium
     and discontinue all use of and all access to other copies of
     Project Gutenberg-tm works.

- You provide, in accordance with paragraph 1.F.3, a full refund of any
     money paid for a work or a replacement copy, if a defect in the
     electronic work is discovered and reported to you within 90 days
     of receipt of the work.

- You comply with all other terms of this agreement for free
     distribution of Project Gutenberg-tm works.

1.E.9.  If you wish to charge a fee or distribute a Project Gutenberg-tm
electronic work or group of works on different terms than are set
forth in this agreement, you must obtain permission in writing from
both the Project Gutenberg Literary Archive Foundation and Michael
Hart, the owner of the Project Gutenberg-tm trademark.  Contact the
Foundation as set forth in Section 3 below.

1.F.

1.F.1.  Project Gutenberg volunteers and employees expend considerable
effort to identify, do copyright research on, transcribe and proofread
public domain works in creating the Project Gutenberg-tm
collection.  Despite these efforts, Project Gutenberg-tm electronic
works, and the medium on which they may be stored, may contain
"Defects," such as, but not limited to, incomplete, inaccurate or
corrupt data, transcription errors, a copyright or other intellectual
property infringement, a defective or damaged disk or other medium, a
computer virus, or computer codes that damage or cannot be read by
your equipment.

1.F.2.  LIMITED WARRANTY, DISCLAIMER OF DAMAGES - Except for the "Right
of Replacement or Refund" described in paragraph 1.F.3, the Project
Gutenberg Literary Archive Foundation, the owner of the Project
Gutenberg-tm trademark, and any other party distributing a Project
Gutenberg-tm electronic work under this agreement, disclaim all
liability to you for damages, costs and expenses, including legal
fees.  YOU AGREE THAT YOU HAVE NO REMEDIES FOR NEGLIGENCE, STRICT
LIABILITY, BREACH OF WARRANTY OR BREACH OF CONTRACT EXCEPT THOSE
PROVIDED IN PARAGRAPH 1.F.3.  YOU AGREE THAT THE FOUNDATION, THE
TRADEMARK OWNER, AND ANY DISTRIBUTOR UNDER THIS AGREEMENT WILL NOT BE
LIABLE TO YOU FOR ACTUAL, DIRECT, INDIRECT, CONSEQUENTIAL, PUNITIVE OR
INCIDENTAL DAMAGES EVEN IF YOU GIVE NOTICE OF THE POSSIBILITY OF SUCH
DAMAGE.

1.F.3.  LIMITED RIGHT OF REPLACEMENT OR REFUND - If you discover a
defect in this electronic work within 90 days of receiving it, you can
receive a refund of the money (if any) you paid for it by sending a
written explanation to the person you received the work from.  If you
received the work on a physical medium, you must return the medium with
your written explanation.  The person or entity that provided you with
the defective work may elect to provide a replacement copy in lieu of a
refund.  If you received the work electronically, the person or entity
providing it to you may choose to give you a second opportunity to
receive the work electronically in lieu of a refund.  If the second copy
is also defective, you may demand a refund in writing without further
opportunities to fix the problem.

1.F.4.  Except for the limited right of replacement or refund set forth
in paragraph 1.F.3, this work is provided to you 'AS-IS' WITH NO OTHER
WARRANTIES OF ANY KIND, EXPRESS OR IMPLIED, INCLUDING BUT NOT LIMITED TO
WARRANTIES OF MERCHANTABILITY OR FITNESS FOR ANY PURPOSE.

1.F.5.  Some states do not allow disclaimers of certain implied
warranties or the exclusion or limitation of certain types of damages.
If any disclaimer or limitation set forth in this agreement violates the
law of the state applicable to this agreement, the agreement shall be
interpreted to make the maximum disclaimer or limitation permitted by
the applicable state law.  The invalidity or unenforceability of any
provision of this agreement shall not void the remaining provisions.

1.F.6.  INDEMNITY - You agree to indemnify and hold the Foundation, the
trademark owner, any agent or employee of the Foundation, anyone
providing copies of Project Gutenberg-tm electronic works in accordance
with this agreement, and any volunteers associated with the production,
promotion and distribution of Project Gutenberg-tm electronic works,
harmless from all liability, costs and expenses, including legal fees,
that arise directly or indirectly from any of the following which you do
or cause to occur: (a) distribution of this or any Project Gutenberg-tm
work, (b) alteration, modification, or additions or deletions to any
Project Gutenberg-tm work, and (c) any Defect you cause.


Section  2.  Information about the Mission of Project Gutenberg-tm

Project Gutenberg-tm is synonymous with the free distribution of
electronic works in formats readable by the widest variety of computers
including obsolete, old, middle-aged and new computers.  It exists
because of the efforts of hundreds of volunteers and donations from
people in all walks of life.

Volunteers and financial support to provide volunteers with the
assistance they need, are critical to reaching Project Gutenberg-tm's
goals and ensuring that the Project Gutenberg-tm collection will
remain freely available for generations to come.  In 2001, the Project
Gutenberg Literary Archive Foundation was created to provide a secure
and permanent future for Project Gutenberg-tm and future generations.
To learn more about the Project Gutenberg Literary Archive Foundation
and how your efforts and donations can help, see Sections 3 and 4
and the Foundation web page at http://www.pglaf.org.


Section 3.  Information about the Project Gutenberg Literary Archive
Foundation

The Project Gutenberg Literary Archive Foundation is a non profit
501(c)(3) educational corporation organized under the laws of the
state of Mississippi and granted tax exempt status by the Internal
Revenue Service.  The Foundation's EIN or federal tax identification
number is 64-6221541.  Its 501(c)(3) letter is posted at
http://pglaf.org/fundraising.  Contributions to the Project Gutenberg
Literary Archive Foundation are tax deductible to the full extent
permitted by U.S. federal laws and your state's laws.

The Foundation's principal office is located at 4557 Melan Dr. S.
Fairbanks, AK, 99712., but its volunteers and employees are scattered
throughout numerous locations.  Its business office is located at
809 North 1500 West, Salt Lake City, UT 84116, (801) 596-1887, email
business@pglaf.org.  Email contact links and up to date contact
information can be found at the Foundation's web site and official
page at http://pglaf.org

For additional contact information:
     Dr. Gregory B. Newby
     Chief Executive and Director
     gbnewby@pglaf.org


Section 4.  Information about Donations to the Project Gutenberg
Literary Archive Foundation

Project Gutenberg-tm depends upon and cannot survive without wide
spread public support and donations to carry out its mission of
increasing the number of public domain and licensed works that can be
freely distributed in machine readable form accessible by the widest
array of equipment including outdated equipment.  Many small donations
($1 to $5,000) are particularly important to maintaining tax exempt
status with the IRS.

The Foundation is committed to complying with the laws regulating
charities and charitable donations in all 50 states of the United
States.  Compliance requirements are not uniform and it takes a
considerable effort, much paperwork and many fees to meet and keep up
with these requirements.  We do not solicit donations in locations
where we have not received written confirmation of compliance.  To
SEND DONATIONS or determine the status of compliance for any
particular state visit http://pglaf.org

While we cannot and do not solicit contributions from states where we
have not met the solicitation requirements, we know of no prohibition
against accepting unsolicited donations from donors in such states who
approach us with offers to donate.

International donations are gratefully accepted, but we cannot make
any statements concerning tax treatment of donations received from
outside the United States.  U.S. laws alone swamp our small staff.

Please check the Project Gutenberg Web pages for current donation
methods and addresses.  Donations are accepted in a number of other
ways including checks, online payments and credit card donations.
To donate, please visit: http://pglaf.org/donate


Section 5.  General Information About Project Gutenberg-tm electronic
works.

Professor Michael S. Hart is the originator of the Project Gutenberg-tm
concept of a library of electronic works that could be freely shared
with anyone.  For thirty years, he produced and distributed Project
Gutenberg-tm eBooks with only a loose network of volunteer support.


Project Gutenberg-tm eBooks are often created from several printed
editions, all of which are confirmed as Public Domain in the U.S.
unless a copyright notice is included.  Thus, we do not necessarily
keep eBooks in compliance with any particular paper edition.


Most people start at our Web site which has the main PG search facility:

     http://www.gutenberg.org

This Web site includes information about Project Gutenberg-tm,
including how to make donations to the Project Gutenberg Literary
Archive Foundation, how to help produce our new eBooks, and how to
subscribe to our email newsletter to hear about new eBooks.


</pre>

</body>
</html>
